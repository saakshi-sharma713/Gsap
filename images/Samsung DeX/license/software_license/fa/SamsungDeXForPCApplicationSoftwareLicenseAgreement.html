<!DOCTYPE html>
<html dir="rtl">
<head>
<meta charset="UTF-8">
<title>دستگاه پایه/اسکله ای سامسونگ( Samsung Dex) بر روی رایا نه های شخصی (PC)– تواقفنامه نرم‌افزاری کاربردی رایانه ای</title>
</head>
<body>

<p style="text-align: center;"><strong>دستگاه</strong> <strong>پایه</strong><strong>/</strong><strong>اسکله ای سامسونگ</strong><strong>( Samsung Dex)</strong><strong> بر روی رایا نه های شخصی </strong><strong>(PC)</strong><strong>&ndash; تواقفنامه نرم&zwnj;افزاری کاربردی رایانه ای</strong></p>
<p>　</p>
<p>این اطلاعات مربوط به چگونگی نصب دستگاه اسکله ای/پایه ایی سامسونگ ( Samsung DeX )را بر روی رایانه رو میزی (PC) را بخوانید- توافق نامه (منظورهمین "قرارداد" است) مصرف کننده نرم&zwnj;افزار ("نرم افزار") کاربردی دستگاه اسکله /پایه ای سامسونگ (Samsung Dex) را برای رایانه شخصی ( (PCپیش از استفاده از نرم&zwnj;افزار کاربردی خدمات رسانی رایانه ایی را بدقت بخوانید زیرا حاوی اطلاعات مهمی است.</p>
<p>استفاده شما از &laquo;نرم&zwnj;افزار&raquo; که شرکت برقی محدود سامسونگ (Samsung Electronics) آن را در اختیار شما قرار می&zwnj;دهد، مشمول ضوابط این &laquo;قرارداد&raquo; است.</p>
<p>با نصب این نرم افزار کاربردی رایانه ای اسکله ای سامسونگ (Samsung DeX) بر روی رایانه های شخصی (PC) خود وفقط با اتصال یک یو اس بی) &nbsp;(USBبه رایانه می توانید اطلاعات گوشی همراه خود را به راحتی به رایانه های شخصی خود منتقل کنید.</p>
<p>&nbsp;</p>
<p>استفاده از &laquo;نرم&zwnj;افزار&raquo; به معنای پذیرش &laquo;قرارداد&raquo; است. اگر &laquo;قرارداد&raquo; را نپذیرید، نباید از &laquo;نرم&zwnj;افزار&raquo; استفاده کنید. وقتی برای نصب&laquo;نرم&zwnj;افزار&raquo; روی &laquo;می&zwnj;پذیرم&raquo; (Accept) کلیک می&zwnj;کنید، چنین فرض می&zwnj;شود که شما &laquo;قرارداد&raquo; را پذیرفته&zwnj;اید. اگر &laquo;قرارداد&raquo; را نپذیرید، باید روی دکمه &laquo;لغو&raquo; (Cancel) کلیک کنید.</p>
<p>استفاده شما از امکانات Samsung DeX ممکن است مشمول دیگر ضوابط و شرایط مربوط به دستگاه همراه شما باشد و &laquo;قرارداد&raquo; طوری تفسیر نخواهد شد که منجر به محدود، اصلاح یا تعلیق شدن آن ضوابط و شرایط شود.</p>
<p>افرادی که (الف) برای بستن قرارداد الزام&zwnj;آور با &laquo;سامسونگ&raquo; به سن قانونی نرسیده&zwnj;اند یا (ب) طبق قوانین کشور محل سکونت یا کشور محل استفاده از &laquo;نرم&zwnj;افزار&raquo; مجاز به دریافت &laquo;نرم&zwnj;افزار&raquo; نیستند، نباید از &laquo;نرم&zwnj;افزار&raquo; استفاده کنند. استفاده شما از &laquo;نرم&zwnj;افزار&raquo; مستلزم داشتن توانایی بستن قرارداد و/یا انجام دادن معاملات الکترونیکی است. شما اظهار می&zwnj;کنید که اعلام الکترونیکی رضایت به معنای اعلام موافقت با &laquo;قرارداد&raquo; و میل به پذیرش آن و محترم شمردن همه معاملات مرتبط با آن است.</p>
<p>&nbsp;</p>
<p>۱. مسائل کلی</p>
<p>طبق ضوابط و شرایط &laquo;قرارداد&raquo;، &laquo;سامسونگ&raquo; مجوز استفاده از &laquo;نرم&zwnj;افزار&raquo; را به شما می&zwnj;دهد. یعنی &laquo;سامسونگ&raquo; &laquo;نرم&zwnj;افزار&raquo; را نمی&zwnj;فروشد. در ضمن، همه حقوقی که بهره&zwnj;مندی شما از آنها صراحتاً در این سند اعلام نشده است، به &laquo;سامسونگ&raquo; یا مجوز-دهندگان شخص ثالث (&laquo;مجوز-دهندگان سامسونگ&raquo;) تعلق خواهد داشت. حقوق اعطا شده در اینجا به حقوق مالکیت معنوی &laquo;نرم&zwnj;افزار&raquo; محدود می&zwnj;شود و دیگر حقوق انحصاری یا حقوق مالکیت معنوی را شامل نمی&zwnj;شود. شما اعلام می&zwnj;کنید و می&zwnj;پذیرید که مالکیت &laquo;نرم&zwnj;افزار&raquo; به &laquo;سامسونگ&raquo; یا &laquo;مجوز-دهندگان سامسونگ&raquo; تعلق دارد. &laquo;قرارداد&raquo; همه موارد ارتقای &laquo;نرم&zwnj;افزار&raquo; را که &laquo;سامسونگ&raquo; ارائه می&zwnj;کند و جایگزین و/یا مکمل نرم&zwnj;افزار اولیه محسوب می&zwnj;شود، در بر می&zwnj;گیرد، مگراین&zwnj;که مورد ارتقا قرارداد جداگانه&zwnj;ای داشته باشد که در این صورت ضوابط آن قرارداد اعمال می&zwnj;شود.</p>
<p>۲. مجوز/اختیار تام</p>
<p>طبق ضوابط و شرایط &laquo;قرارداد&raquo;، مجوز محدود، شخصی، غیراختصاصی، انتقال&zwnj;ناپذیر و فسخ&zwnj;شدنی به شما اعطا می&zwnj;شود. شما نمی&zwnj;توانید اجازه استفاده از &laquo;نرم&zwnj;افزار&raquo; را به دیگران بدهید. بدین&zwnj;وسیله می&zwnj;پذیرید که از &laquo;نرم&zwnj;افزار&raquo; فقط در رایانه&zwnj;ها و/یا دستگاه&zwnj;های همراهی که متعلق به خودتان است، اجاره کرده&zwnj;اید، یا به نوعی در اختیار دارید، غیر از موارد ذکر شده در ماده 3 &laquo;قرارداد&raquo; (&laquo;محدودیت مجوز&raquo;)، استفاده کنید. &laquo;سامسونگ&raquo; در قبال خسارات ناشی از (۱) عرضه &laquo;نرم&zwnj;افزار&raquo; در شبکه به&zwnj;گونه&zwnj;ای که چندین کاربر بتوانند از آن استفاده کنند، یا (۲) &nbsp;استفاده از &laquo;نرم&zwnj;افزار&raquo; به روش&zwnj;های غیرمجاز و روش&zwnj;هایی که صراحتاً در &laquo;قرارداد&raquo; ذکر نشده است، مسئولیتی نخواهد داشت.</p>
<p>&nbsp;</p>
<p>۳. محدودیت مجوز/اختیار تام</p>
<p>حقوقی که در این سند اعطا می&zwnj;شود، مشمول محدودیت&zwnj;های زیر است. ( ۱) نسخه&zwnj;برداری، تغییر دادن، ترجمه، انتقال، سازگار کردن، محلی کردن، پیاده کردن، تفکیک کردن، مهندسی معکوس یا تلاش خودسرانه برای کشف کد منبع هر قطعه یا کل &laquo;نرم&zwnj;افزار&raquo; (جز تا حدی که طبق قانون جاری صراحتاً مجاز باشد) ممنوع است؛ (۲) پدید آوردن اثر تقلیدی از &laquo;نرم&zwnj;افزار&raquo; ممنوع است؛ (۳) حذف حق اختراع، نشان تجاری، کپی&zwnj;رایت، اسرار تجاری یا دیگر اطلاعیه&zwnj;ها یا برچسب&zwnj;های اختصاصی از &laquo;نرم&zwnj;افزار&raquo; ممنوع است؛ (۴) انتقال، اجاره دادن، واگذاری، صدور مجوز فرعی، گرو گذاشتن، اجاره کردن، به اشتراک گذاشتن یا توزیع &laquo;نرم&zwnj;افزار&raquo; یا در دسترس گذاشتن آن برای استفاده اشتراکی، امور خدماتی یا استفاده آنلاین ممنوع است؛ (۵) استفاده از &laquo;نرم&zwnj;افزار&raquo; برای تجهیزات انرژی هسته&zwnj;ای، کنترل ترافیک هوایی، دستگاه&zwnj;های ویژه حفظ جان بیمار، یا دیگر دستگاه&zwnj;هایی که ممکن است سبب مرگ، مصدومیت یا آسیب&zwnj;های شدید جسمی یا زیست&zwnj;محیطی شود، ممنوع است؛ و (۶) استفاده نادرست از &laquo;نرم&zwnj;افزار&raquo;، شامل -و نه محدود به- دسترسی غیرمجاز به شبکه یا تحمیل بار بیش از حد به سامانه یا دستگاه همراه کاربر دیگر، ممنوع است. هرگونه اقدام در زمینه&zwnj;های پیش-گفته نقض حقوق &laquo;سامسونگ&raquo; و/یا &laquo;مجوز-دهندگان سامسونگ&raquo; محسوب می&zwnj;شود.</p>
<p>　</p>
<p>۴. رضایت&zwnj;نامه مصرف داده</p>
<p>شما می&zwnj;پذیرید که &laquo;سامسونگ&raquo; یا اشخاص مورد اعتماد &laquo;سامسونگ&raquo; می&zwnj;توانند، تا جایی که طبق قانون جاری مجاز باشد، داده&zwnj;های دستگاه شما را مرتباً جمع&zwnj;آوری و مصرف کنند. این داده&zwnj;ها شامل فناوری&zwnj;ها، اطلاعات خطاهای مربوط به دستگاه&zwnj;های دیجیتال و نرم&zwnj;افزار و اطلاعات مرتبط با مدیریت مشتری (یعنی اطلاعات الگوی مصرف مانند تناوب استفاده از عملکردهای معین، تناوب نصب/حذف و انواع قالب&zwnj;های فایل افزوده شده) و نیز اطلاعات فنی مربوط به رایانه، سامانه&zwnj;ها، برنامه&zwnj;های کاربردی و وسایل جانبی می&zwnj;شود. این داده&zwnj;ها برای ارائه به&zwnj;روزرسانی&zwnj;های نرم&zwnj;افزاری، خدمات پشتیبانی محصول و دیگر خدمات ضروری، و نیز تضمین سازگاری روش استفاده از &laquo;نرم&zwnj;افزار&raquo; با &laquo;قرارداد&raquo; به کار می&zwnj;رود. &laquo;سامسونگ&raquo; ممکن است از این اطلاعات برای ارتقا دادن محصول یا ارائه خدمات و پشتیبانی فنی به شما استفاده کند، البته در صورتی که شناسایی شما از طریق اطلاعات جمع&zwnj;آوری شده ممکن نباشد.</p>
<p>　.</p>
<p>۵. وظایف شما</p>
<p>مسئولیت همه فعالیت&zwnj;های مربوط به حساب&zwnj;های کاربری شما و رعایت همه قوانین جاری محلی، ملی و بین&zwnj;المللی بر عهده شماست. شما موظفید که اطلاعات ورود، شامل گذرواژه و شناسه، را همواره محرمانه نگه دارید. اشخاص ثالث نباید از اطلاعات حساب شما، شامل گذرواژه و شناسه، استفاده کنند. اگر متوجه شوید که شناسه یا گذرواژه شما دزدیده شده است یا در اختیار اشخاص ثالث قرار گرفته است، یا از نقض شدن &laquo;قرارداد&raquo; آگاه شوید، باید ماهیت تخلف را فوری به &laquo;سامسونگ&raquo; اطلاع دهید و از دستورالعمل&zwnj;های بعدی &laquo;سامسونگ&raquo; پیروی کنید. &laquo;سامسونگ&raquo; به هیچ عنوان در قبال کاستی&zwnj;ها، خسارات، زیان&zwnj;ها، هزینه&zwnj;ها، مخارج یا مطالبات ناشی از کوتاهی شما در اطلاع&zwnj;رسانی تخلفات پیش-گفته یا کوتاهی شما در پیروی از دستورالعمل&zwnj;های &laquo;سامسونگ&raquo; مسئولیتی نخواهد داشت. شما مجاز به سرقت هویت دیگران یا جمع&zwnj;آوری اطلاعات دیگران نیستید. مسئولیت کیفیت، دقت و سلامت داده&zwnj;ها و اطلاعاتی که در روند استفاده از &laquo;نرم&zwnj;افزار&raquo; در اختیار &laquo;سامسونگ&raquo; قرار می&zwnj;دهید، بر عهده شماست. در صورت آگاه شدن از نقطه ضعف تاثیرگذار بر قابلیت حفظ محرمانگی، سلامت یا دسترسی&zwnj;پذیری &laquo;نرم&zwnj;افزار&raquo;، باید فوری با &laquo;سامسونگ&raquo; تماس بگیرید و جزییات مرتبط و لازم برای رفع آن نقطه ضعف را در اختیار &laquo;سامسونگ&raquo; قرار دهید.</p>
<p>　</p>
<p>۶. محتوای کاربر</p>
<p>مسئولیت حصول اطمینان از برخوردار بودن شما از حقوق ضروری مربوط به اطلاعات، مطالب، اسناد، فایلهای رسانه یا دیگر محتویات (&laquo;محتوای کاربر&raquo;) که ممکن است از طریق &laquo;نرم&zwnj;افزار&raquo; آپلود، منتقل، ایجاد، منتشر، عرضه یا ارائه کنید، بر عهده خود شماست. رعایت همه قوانین و مقررات جاری، شامل حقوق کپی&zwnj;رایت، مربوط به استفاده از &laquo;محتوای کاربر&raquo; ضروری است.</p>
<p>　</p>
<p>۷. فسخ</p>
<p>&laquo;قرارداد&raquo; تا زمان فسخ شدن اعتبار دارد. رعایت نکردن &laquo;قرارداد&raquo; باعث می&zwnj;شود که حقوق مبتنی بر آن به&zwnj;طور خودکار و بدون اطلاع&zwnj;رسانی قبلی ازسوی &laquo;سامسونگ&raquo;، از بین برود. در هر زمان می&zwnj;توانید با بستن حساب خود &laquo;قرارداد&raquo; را فسخ کنید. پس از فسخ شدن &laquo;قرارداد&raquo;، باید استفاده از &laquo;نرم&zwnj;افزار&raquo; را متوقف و همه نسخه&zwnj;های &laquo;نرم&zwnj;افزار&raquo; را معدوم کنید.</p>
<p>حق اصلاح، تعلیق، حذف، محدود یا غیرفعال کردن دسترسی به همه یا تک&zwnj;تک عملکردهای &laquo;نرم&zwnj;افزار&raquo; در هر زمان بدون اعلام قبلی و بدون تحمل مسئولیت برای &laquo;سامسونگ&raquo; محفوظ است. &laquo;سامسونگ&raquo; به هیچ عنوان در قبال حذف یا غیرفعال شدن عملکردهای &laquo;نرم&zwnj;افزار&raquo; یا هریک از بخشهای آن مسئولیتی نخواهد داشت.</p>
<p>　</p>
<p>۸. سلب مسئولیت ضمانت</p>
<p>تا حدی که قانون جاری مجاز بداند، &laquo;سامسونگ&raquo; هیچ ضمانتی درباره دقت، اطمینان&zwnj;پذیری یا ثبات &laquo;نرم&zwnj;افزار&raquo; ارائه نمی&zwnj;کند. در ضمن، &laquo;سامسونگ&raquo; در قبال زیان احتمالی ناشی از استفاده از &laquo;نرم&zwnj;افزار&raquo; یا اختلال آن، یا ناشی از تخلفات امنیتی، مسئولیت نمی&zwnj;پذیرد. البته، این استثنا تا زمانی کاربرد دارد که این زیان ناشی از سهل&zwnj;انگاری عمدی یا آشکار یا کوتاهی &laquo;سامسونگ&raquo; نباشد.</p>
<p>شما صراحتاً اعلام می&zwnj;کنید و می&zwnj;پذیرید که از &laquo;نرم&zwnj;افزار&raquo; پیش-گفته با مسئولیت خودتان استفاده کنید و مسئولیت کامل رضایت، کارآیی، دقت یا تلاش لازم و کیفیت مرتبط را بپذیرید.</p>
<p>تا بیشترین حدی که قانون جاری مجاز بداند، &laquo;نرم&zwnj;افزار&raquo; &laquo;همان&zwnj;گونه که هست&raquo; و بدون هیچ نوع ضمانتی ارائه می&zwnj;شود. در ضمن، &laquo;سامسونگ&raquo; و &laquo;مجوز-دهندگان سامسونگ&raquo; بدین&zwnj;وسیله مسئولیت هرگونه ضمانت و شرایط صریح، ضمنی یا قانون مرتبط با &laquo;نرم&zwnj;افزار&raquo;، شامل -و نه محدود به- تضمین&zwnj;ها و شرایط ضمنی دادوستدپذیری، کیفیت مطلوب، تناسب با کاربردهای خاص، دقت یا نقض نشدن حقوق اشخاص ثالث، را از خود سلب می&zwnj;کنند.</p>
<p>عملکردهای &laquo;نرم&zwnj;افزار&raquo; ممکن است همه نیازهای شما را برآورده نکند. در جریان استفاده از &laquo;نرم&zwnj;افزار&raquo; ممکن است خطاهایی رخ دهد که &laquo;سامسونگ&raquo; از طریق ارتقا و طبق جدول اصلاح زمان&zwnj;بندی شده برای رفع آنها اقدام خواهد کرد. البته، این بدان معنی نیست که همه خطاهای &laquo;نرم&zwnj;افزار&raquo; برطرف خواهد شد. در ضمن، اطلاعات و توصیه&zwnj;های شفاهی یا کتبی &laquo;سامسونگ&raquo; و &laquo;مجوز-دهندگان سامسونگ&raquo; به معنای ارائه یا پیشنهاد ارائه ضمانت صریح یا ضمنی درباره &laquo;نرم&zwnj;افزار&raquo; نیست.</p>
<p>　</p>
<p>۹. محدودیت مسئولیت</p>
<p>تا بیشترین حدی که قانون جاری مجاز بداند، &laquo;سامسونگ&raquo; در قبال صدمات جسمی یا خسارات یا زیان&zwnj;های غیرمستقیم، ویژه، تصادفی یا پیامدی شامل -و نه محدود به- کاهش سود، از دست رفتن داده&zwnj;ها، بروز وقفه در کسب و کار یا دیگر خسارات تجاری، صرف&zwnj;نظر از مرتبط بودن یا نبودن آنها به استفاده از &laquo;نرم&zwnj;افزار&raquo; یا بروز دیگر خطاها در حین استفاده از &laquo;نرم&zwnj;افزار&raquo;، و صرف&zwnj;نظر از دلیل اصلی بروز این مشکلات، به&zwnj; هیچ عنوان مسئولیت نمی&zwnj;پذیرد. این قاعده صرف&zwnj;نظر از اصول حقوقی مسئولیت (قراردادها، تخلف و جز اینها) یا آگاه بودن یا نبودن &laquo;سامسونگ&raquo; از احتمال بروز این خسارات، اعمال می&zwnj;شود. در برخی حوزه&zwnj;های قضایی اعمال محدودیت مسئولیت برای صدمات جسمی یا خسارات تصادفی یا پیامدی مجاز نیست. بنابراین، ممکن است شما مشمول این محدودیت نشوید.</p>
<p>　</p>
<p>۱۰. قانون حاکم و تفکیک&zwnj;پذیری</p>
<p>&laquo;قرارداد&raquo; طبق قوانین جمهوری کره و بدون ارجاع به اصل تضاد قوانین اجرا و تفسیر می&zwnj;شود. بدین&zwnj;وسیله صراحتاً اعلام می&zwnj;شود که &laquo;کنوانسیون سازمان ملل درباره قراردادهای فروش بین&zwnj;المللی کالا&raquo; اعمال نمی&zwnj;شود. در صورت اجراناپذیر بودن هر ماده یا بخش از &laquo;قرارداد&raquo;، دیگر مواد &laquo;قرارداد&raquo; به صورت پیوسته و کامل اعتبار خواهد داشت.</p>
<p>　</p>
<p>۱۱. قرارداد کامل و زبان کنترل&zwnj;کننده</p>
<p>&laquo;قرارداد&raquo; همان قرارداد کامل بین طرفین است که &laquo;سامسونگ&raquo; برای آن مجوز صادر می&zwnj;کند و همه قراردادهای قبلی یا همزمان را باطل می&zwnj;کند. طبق &laquo;بخش 17&raquo;، تغییر یا اصلاح &laquo;قرارداد&raquo; در صورتی الزام&zwnj;آور خواهد بود که کتبی باشد و به امضای &laquo;سامسونگ&raquo; رسیده باشد. &laquo;قرارداد&raquo; ممکن است طبق الزامات محلی ترجمه شود و در صورت وجود اختلاف بین نسخه&zwnj; انگلیسی و غیرانگلیسی، نسخه انگلیسی &laquo;قرارداد&raquo; ملاک عمل قرار می&zwnj;گیرد.</p>
<p>　</p>
<p>۱۲. واگذاری</p>
<p>فروش، اجاره دادن، واگذاری یا انتقال کلی یا جزیی &laquo;قرارداد&raquo; و حقوق اعطا شده بر اساس آن، داوطلبانه یا طبق قانون، برای شما ممنوع است. اقدام به انتقال بدون کسب مجوز کتبی از &laquo;سامسونگ&raquo; نامعتبر و بدون ارزش خواهد بود. مورد پیش-گفته، &laquo;سامسونگ&raquo; را در زمینه واگذاری &laquo;قرارداد&raquo; در صورت وقوع ادغام، واگذاری، فروش اموال یا معاملات مشابه تغییر مدیریت، یا در زمینه واگذاری حقوق یا سپردن وظایف مشمول &laquo;قرارداد&raquo; به وابستگان &laquo;سامسونگ&raquo;، دچار ممنوعیت یا محدودیت نمی&zwnj;کند.</p>
<p>　</p>
<p>۱۳. به&zwnj;روز رسانی نرم&zwnj;افزار</p>
<p>اگر امکان به&zwnj;روز رسانی &laquo;نرم&zwnj;افزار&raquo; فراهم شود، &laquo;سامسونگ&raquo; ممکن است نسخه به&zwnj;روز شده را در اختیار کاربران نهایی قرار دهد. به&zwnj;روز رسانی ممکن است باعث افزایش امکانات یا حذف عملکردهای نسخه قبلی شود. &laquo;سامسونگ&raquo; یا &laquo;مجوز-دهندگان سامسونگ&raquo; در قبال خسارات ناشی از حذف عملکردها که سهل&zwnj;انگاری شما را بتوان در آن دخیل دانست، مسئولیتی نخواهد داشت. اگر به&zwnj;روز رسانی برای رفع مشکلات، تقویت عملکردها یا اصلاح کد برنامه ضروری باشد، فرض بر این خواهد بود که شما با ارائه درخواست خودکار به&zwnj;روز رسانی، دانلود و اجرا، بدون اطلاع&zwnj;رسانی به کاربر نهایی، موافق هستید.</p>
<p>　</p>
<p>۱۴. حق نسخه&zwnj;برداری (کپی&zwnj;رایت)</p>
<p>همه حقوق نسخه&zwnj;برداری و حقوق مالکیت &laquo;نرم&zwnj;افزار&raquo; متعلق به &laquo;سامسونگ&raquo; یا &laquo;مجوز-دهندگان سامسونگ&raquo; است. همه حقوق مالکیت و حقوق مالکیت معنوی محتوایی که از طریق &laquo;نرم&zwnj;افزار&raquo; در اختیار شما قرار می&zwnj;گیرد، به مالکان آنها تعلق دارد و با قوانین یا کنوانسیون&zwnj;های بین&zwnj;المللی حق نسخه&zwnj;برداری محافظت می&zwnj;شود. &laquo;قرارداد&raquo; هیچ مجوزی در زمینه این محتوا ارائه نمی&zwnj;کند. حقوقی که صراحتاً به شما اعطا نشده است، به &laquo;سامسونگ&raquo; تعلق دارد.</p>
<p>　</p>
<p>۱۵. تایید و ضوابط حقوق شخص ثالث</p>
<p>&laquo;نرم&zwnj;افزار&raquo; ممکن است حاوی نرم&zwnj;افزار شخص ثالث مشمول مجوز نرم&zwnj;افزار منبع باز (&laquo;نرم&zwnj;افزار منبع باز&raquo;) یا نرم&zwnj;افزار شخص ثالث (&laquo;نرم&zwnj;افزار شخص ثالث&raquo;) مشمول مجوز متفاوت باشد یا از طریق این نرم&zwnj;افزارها توزیع شود. در صورت وجود &laquo;نرم&zwnj;افزار منبع باز&raquo;، ضوابط و شرایط &laquo;قرارداد&raquo; درباره &laquo;نرم&zwnj;افزار منبع باز&raquo; اعمال نمی&zwnj;شود. در صورت وجود &laquo;نرم&zwnj;افزار شخص ثالث&raquo;، ضوابط و شرایط &laquo;قرارداد&raquo; ممکن است درباره &laquo;نرم&zwnj;افزار شخص ثالث&raquo; اعمال نشود. تاییدیه&zwnj;ها، ضوابط صدور مجوز و اطلاعیه&zwnj;های تکمیلی سلب مسئولیت که درباره این مطالب کاربرد دارد، در مستندات الکترونیکی &laquo;آنلاین&raquo; مربوط به &laquo;نرم&zwnj;افزار&raquo; که در ادامه ارائه شده است، درج شده و مشمول ضوابط مرتبط است.</p>
<p>Windows</p>
<p>Apache License Version 2.0: <a href="http://www.apache.org/licenses/LICENSE-2.0" target="_blank">http://www.apache.org/licenses/LICENSE-2.0</a></p>
<p>Common Public License (lzma):<a href=" https://www.eclipse.org/legal/cpl-v10.html" target="_blank"> https://www.eclipse.org/legal/cpl-v10.html</a></p>
<p>LGPL 2.1 (OpenOBEX, FFmpeg, pthread-win32)&nbsp;: <a href="https://www.gnu.org/licenses/old-licenses/lgpl-2.1.html" target="_blank">https://www.gnu.org/licenses/old-licenses/lgpl-2.1.html</a></p>
<p>Mozilla Public License 1.1 (cairo)&nbsp;: <a href="https://www.mozilla.org/en-US/MPL/1.1/" target="_blank">https://www.mozilla.org/en-US/MPL/1.1/</a></p>
<p>caM</p>
<p>Apache License Version 2.0: <a href="http://www.apache.org/licenses/LICENSE-2.0" target="_blank">http://www.apache.org/licenses/LICENSE-2.0</a></p>
<p>LGPL 2.1 (FFmpeg)&nbsp;: <a href="https://www.gnu.org/licenses/old-licenses/lgpl-2.1.html" target="_blank">https://www.gnu.org/licenses/old-licenses/lgpl-2.1.html</a></p>
<p>&nbsp;</p>
<p>　</p>
<p>۱۶. &nbsp;شرایط اضطراری</p>
<p>&laquo;سامسونگ&raquo; به هیچ عنوان در قبال کوتاهی در انجام دادن وظایف که به&zwnj;صورت کلی یا اساسی ناشی از عوامل محیطی، حوادث طبیعی، اعتصابات کارگری، اقدامات تروریستی، اقدامات نهادهای مدنی یا نظامی، آتش&zwnj;سوزی، سیل، بیماری&zwnj;های همه&zwnj;گیر، محدودیت&zwnj;های قرنطینه، درگیری&zwnj;های نظامی، شورش و دیگر رویدادهای اجتناب&zwnj;ناپذیر فراتر از حوزه کنترل &laquo;سامسونگ&raquo; باشد، مسئولیتی نخواهد داشت و مهلت انجام دادن وظایف مرتبط مشمول این رویدادها به مدت تداوم آن رویدادها برای &laquo;سامسونگ&raquo; تمدید می&zwnj;شود.</p>
<p>　</p>
<p>۱۷. تغییرات ضوابط و شرایط</p>
<p>حق اصلاح، به&zwnj;روز رسانی، تقویت، توقف، حذف یا تغییر هر بخش از &laquo;قرارداد&raquo; در هر زمان، بنا به صلاحدید &laquo;سامسونگ&raquo;، برای &laquo;سامسونگ&raquo; محفوظ است. &laquo;سامسونگ&raquo; پس از اصلاح کردن &laquo;قرارداد&raquo; تاریخ &laquo;آخرین به&zwnj;روز رسانی&raquo; را که در پایین &laquo;قرارداد&raquo; درج شده است، تغییر خواهد داد. در مورد تغییرات اساسی، &laquo;سامسونگ&raquo; طبق &laquo;بخش ۱۸&raquo; اطلاعیه صادر می&zwnj;کند. اگر پس از تغییر یافتن &laquo;قرارداد&raquo; اطلاعاتی در اختیار &laquo;سامسونگ&raquo; قرار دهید یا به هر شکل از &laquo;نرم&zwnj;افزار&raquo; استفاده کنید یا به آن دسترسی پیدا کنید، فرض بر این خواهد بود که تغییرات را بی قید و شرط پذیرفته&zwnj;اید. جدیدترین نسخه &laquo;قرارداد&raquo; بر همه نسخه&zwnj;های قبلی اولویت خواهد داشت.</p>
<p>　</p>
<p>۱۸. طلاعیه</p>
<p>جز در مواردی که طور دیگری ذکر شود، &laquo;سامسونگ&raquo; اطلاعیه&zwnj;های خود را با ارسال ایمیل، انتشار در وب&zwnj;سایت مرتبط یا انتقال از طریق &laquo;نرم&zwnj;افزار&raquo; به آگاهی شما می&zwnj;رساند. اگر قرار باشد که اطلاعیه&zwnj;ای با انتشار در وب&zwnj;سایت یا از طریق نرم&zwnj;افزار به آگاهی شما برسد، &laquo;سامسونگ&raquo;، با نمایش آن اطلاعیه به مدت حداقل هفت (۷) روز، وظیفه قانونی صدور اطلاعیه را انجام می&zwnj;دهد.</p>
<p>&nbsp;</p>
<p>&nbsp;</p>

</body>
</html>
