<!DOCTYPE html>
<html>
<head>
<meta charset="UTF-8">
<title>Samsung DeX per PC — Contratto di licenza del software applicativo per PC</title>
</head>
<body>

<p style="text-align: center;"><strong>Samsung DeX per PC &mdash; Contratto di licenza del software applicativo per PC</strong></p>
<p>　</p>
<p>Leggere attentamente il Contratto di licenza del software client per PC (il presente &ldquo;Contratto&rdquo;) relativo a Samsung DeX per PC prima di utilizzare i servizi del software applicativo per computer Samsung DeX per PC (&ldquo;Software&rdquo;) in quanto contiene informazioni importanti.</p>
<p>Il presente Contratto disciplina e regola l&rsquo;utilizzo che l&rsquo;utente fa del Software fornito da Samsung Electronics Co., Ltd. (&ldquo;Samsung&rdquo;).</p>
<p>Il Software consente l&rsquo;utilizzo della funzione Samsung DeX del proprio dispositivo mobile sul proprio personal computer tramite una connessione USB.</p>
<p>Utilizzando il Software, l&rsquo;utente acconsente a rispettare le disposizioni del presente Contratto. In caso contrario, si prega di non usare il Software. Cliccando su &ldquo;Accetto&rdquo; per installare il Software, il presente Contratto si considera approvato. Se non si &egrave; d&rsquo;accordo, cliccare sul pulsante &ldquo;Annullare&rdquo;.</p>
<p>L&rsquo;utilizzo da parte dell&rsquo;utente della funzione Samsung DeX pu&ograve; essere soggetto ad altri termini e condizioni forniti sul suo dispositivo mobile e il presente Contratto non deve essere interpretato in modo da limitare, modificare o sostituire tali altri termini e condizioni.</p>
<p>Il Software non deve essere utilizzato dall&rsquo;utente se si tratta di una (a) persona che non ha l&rsquo;et&agrave; legale per stipulare un contratto vincolante con Samsung o una (b) persona a cui &egrave; preclusa la ricezione del Software secondo le leggi di qualsiasi paese, incluso il paese nel quale l&rsquo;utente &egrave; residente o dal quale sta usando il Software. L&rsquo;utilizzo del Software necessita della capacit&agrave; dell&rsquo;utente di stipulare contratti e/o accordi per via elettronica. L&rsquo;UTENTE ACCETTA CHE IL PROPRIO CONSENSO FORNITO IN MODO ELETTRONICO COSTITUISCA IL SUO ACCORDO E LA SUA INTENZIONE A ESSERE VINCOLATO DAL PRESENTE CONTRATTO E A RISPETTARE TUTTI GLI ACCORDI STIPULATI.</p>
<p>&nbsp;</p>
<ol>
<li>Disposizioni generali</li>
</ol>
<p>Ai sensi dei termini e delle condizioni del presente Contratto, Samsung concede all&rsquo;utente una licenza di utilizzo del Software. Questo significa che Samsung non vende il Software. Inoltre, tutti i diritti che non sono qui sotto espressamente indicati come diritti dell&rsquo;utente appartengono a Samsung o a Licenzianti terzi (&ldquo;Licenzianti di Samsung&rdquo;). I diritti offerti dal presente Contratto sono limitati ai diritti di propriet&agrave; intellettuale del Software e non sono inclusi altri diritti di propriet&agrave; intellettuale o relativi ai brevetti. L&rsquo;utente conferma e accetta che la propriet&agrave; del Software appartiene a Samsung o ai Licenzianti di Samsung. Il presente Contratto regoler&agrave; eventuali upgrade del Software forniti da Samsung che sostituiscono e/o integrano il Software originale, a meno che tali upgrade non siano accompagnati da un contratto separato, nel qual caso saranno regolati dai termini di tale contratto.</p>
<p>&nbsp;</p>
<ol start="2">
<li>Licenza</li>
</ol>
<p>Fatti salvi i termini e le condizioni del presente Contratto, all&rsquo;utente viene concessa una licenza di utilizzo del Software limitata, personale, non esclusiva, non trasferibile e revocabile, senza il diritto di sublicenza. Con il presente atto, l'utente accetta di utilizzare il Software solo su computer e/o dispositivi mobili che possiede, prende in leasing o detiene in qualche altro modo, oltre a quelli stabiliti alla clausola&nbsp;3 (Limitazioni della licenza) del presente Contratto. Samsung non sar&agrave; responsabile per eventuali danni causati dall&rsquo;utente (i) mettendo il Software a disposizione su una rete in cui potrebbe essere utilizzato da pi&ugrave; utenti, o (ii) altrimenti utilizzando il Software in altro modo non autorizzato diverso da quelli espressamente previsti dalla licenza o permessi dal presente Contratto.</p>
<p>&nbsp;</p>
<ol start="3">
<li>Limitazioni della licenza</li>
</ol>
<p>I diritti qui garantiti sono soggetti alle seguenti limitazioni: (i) l&rsquo;utente non pu&ograve; arbitrariamente copiare, modificare, tradurre, portare, adattare, localizzare, disassemblare, decompilare, decodificare o tentare di scoprire in altro modo il codice sorgente del Software o di una sua parte (salvo nella misura esplicitamente consentita dalle leggi applicabili); (ii) l&rsquo;utente non pu&ograve; creare opere derivate dal Software; (iii) l&rsquo;utente non pu&ograve; rimuovere alcun brevetto, marchio, diritto d&rsquo;autore, segreto commerciale o altre informazioni proprietarie o etichette dal Software; (iv) l&rsquo;utente non pu&ograve; trasferire, dare in leasing, trasferire, concedere in sublicenza, dare in pegno, noleggiare, condividere o distribuire il Software o renderlo disponibile per condivisioni di tempo, agenzie di servizi o per l&rsquo;uso online; (v) l&rsquo;utente non deve utilizzare il Software per le apparecchiature relative all&rsquo;energia nucleare, il controllo del traffico aereo, il funzionamento di sistemi di comunicazione, il controllo del trasporto pubblico, i dispositivi di supporto vitale o altri dispositivi che possono causare decessi, lesioni o gravi perdite fisiche o ambientali; e (vi) l&rsquo;utente non dovr&agrave; utilizzare il Software in modo illecito, inclusi, a titolo esemplificativo, il sovraccarico di sistemi, l&rsquo;accesso illegale alle reti o al dispositivo mobile di un altro utente. Qualsiasi tentativo di agire in tal senso sar&agrave; considerato una violazione dei diritti di Samsung e/o dei Licenzianti di Samsung.</p>
<p>　</p>
<ol start="4">
<li>Consenso all&rsquo;utilizzo dei dati</li>
</ol>
<p>L&rsquo;utente accetta che Samsung o le altri parti incaricate da Samsung possano, nella misura massima consentita dalla legge applicabile, raccogliere e utilizzare su base regolare i dati dal proprio dispositivo. Tali dati riguarderanno la tecnologia, le informazioni sugli errori relative ai dispositivi digitali e al software nonch&eacute; le informazioni relative alla gestione del cliente (in particolare le informazioni sulle modalit&agrave; di utilizzo quali la frequenza d&rsquo;uso di particolari funzioni, la frequenza delle installazioni/disinstallazioni e i tipi di formati di file che sono stati aggiunti, ecc.) come pure le informazioni tecniche sul computer, sui sistemi, sui programmi applicativi e sulle periferiche dell&rsquo;utente. Questi dati verranno utilizzati per offrire aggiornamenti Software, servizi di supporto del prodotto e altri servizi necessari nonch&eacute; per confermare che l&rsquo;utente stia utilizzando il Software conformemente al presente Contratto. Samsung pu&ograve; utilizzare tali informazioni per eseguire l&rsquo;upgrade del prodotto o per offrire all&rsquo;utente servizi e assistenza tecnica, nella misura in cui l&rsquo;utente non pu&ograve; essere identificato e riconosciuto tramite le informazioni raccolte.</p>
<p>　</p>
<ol start="5">
<li>Responsabilit&agrave; dell&rsquo;utente</li>
</ol>
<p>L&rsquo;utente &egrave; responsabile di tutte le attivit&agrave; avvenute all&rsquo;interno dei propri account utente e per il rispetto di tutte le leggi locali, nazionali e internazionali applicabili. &Egrave; responsabilit&agrave; dell&rsquo;utente tenere sempre riservate le proprie credenziali di accesso, inclusi password e ID. L&rsquo;utente non deve consentire a terzi di usare le informazioni del proprio account, inclusi password e ID. Se l&rsquo;utente viene a conoscenza del fatto che il proprio ID o la propria Password sono stati rubati o che vengono utilizzati da terzi oppure se viene altrimenti a conoscenza di qualsiasi altra violazione del presente Contratto, deve notificare immediatamente a Samsung la natura della violazione e, poi, seguire le istruzioni di Samsung. Samsung non sar&agrave; in nessun caso responsabile nei confronti dell&rsquo;utente per alcuna/o responsabilit&agrave;, danno, perdita, costo, spesa o reclamo di nessuna natura derivante dalla mancata comunicazione di tale notifica a norma di quanto summenzionato o per la mancata osservanza delle istruzioni di Samsung. L&rsquo;utente non deve rubare l&rsquo;identit&agrave; altrui o raccogliere in altro modo informazioni altrui. L&rsquo;utente &egrave; responsabile della qualit&agrave;, dell&rsquo;accuratezza e dell&rsquo;integrit&agrave; dei dati e delle altre informazioni che invia a Samsung durante l&rsquo;utilizzo del Software. Nel caso in cui l&rsquo;utente scopra una vulnerabilit&agrave; che pregiudica la riservatezza, l&rsquo;integrit&agrave; o la disponibilit&agrave; del Software, deve contattare immediatamente Samsung e fornire i dettagli rilevanti necessari per ricreare la vulnerabilit&agrave;.</p>
<p>　</p>
<ol start="6">
<li>Contenuti dell&rsquo;utente</li>
</ol>
<p>L&rsquo;utente &egrave; l&rsquo;unico responsabile nel garantire di avere i diritti necessari per qualsiasi informazione, materiale, documento, file multimediali o altro contenuto (&ldquo;Contenuti dell&rsquo;utente&rdquo;) che pu&ograve; caricare, trasmettere, creare, pubblicare, mostrare o altrimenti fornire utilizzando il Software. Nell&rsquo;utilizzare tale Contenuti dell&rsquo;utente, quest&rsquo;ultimo rispetter&agrave; tutte le leggi e i regolamenti applicabili, incluse le leggi in materia di copyright.</p>
<p>　</p>
<ol start="7">
<li>Risoluzione</li>
</ol>
<p>Il presente Contratto &egrave; efficace fino alla sua risoluzione. In caso di mancato rispetto del presente Contratto, i diritti dell&rsquo;utente in virt&ugrave; del presente Contratto si intenderanno automaticamente risolti senza preavviso da parte di Samsung. L&rsquo;utente pu&ograve; risolvere il presente Contratto in qualsiasi momento chiudendo il proprio account. In seguito alla risoluzione, l&rsquo;utente deve smettere di utilizzare il Software e distruggere tutte le copie del Software.</p>
<p>Samsung si riserva il diritto di modificare, sospendere, rimuovere, limitare o disabilitare l&rsquo;accesso a tutto il Software o a qualsiasi sua parte in qualsiasi momento senza alcun preavviso o responsabilit&agrave;. Samsung non sar&agrave; responsabile in alcun modo per la rimozione o la disabilitazione delle funzioni del Software o di qualsiasi sua parte.</p>
<p>　</p>
<ol start="8">
<li>Esclusione di garanzia</li>
</ol>
<p>Nella misura in cui non &egrave; proibito dalle leggi applicabili, Samsung non fornisce alcuna garanzia in merito all&rsquo;accuratezza, all&rsquo;attendibilit&agrave; o alla stabilit&agrave; del Software. Samsung non &egrave; inoltre responsabile per possibili perdite derivanti dall&rsquo;uso del Software o da suoi disturbi oppure per eventuali violazioni relative alla sicurezza. Tale esclusione non si applica tuttavia nel caso in cui tali perdite siano causate da omissioni o atti intenzionali o di grave colpa da parte di Samsung.</p>
<p>L&rsquo;utente afferma chiaramente e accetta di utilizzare il Software sopraindicato sotto la propria responsabilit&agrave; e di essere altres&igrave; interamente responsabile per la soddisfazione, le prestazioni, l&rsquo;accuratezza o lo sforzo richiesto e per la qualit&agrave; da esso risultanti.</p>
<p>Nella misura massima consentita dalla legge applicabile, il Software viene fornito &ldquo;COS&Igrave; COM'&Egrave;&rdquo;, senza alcun tipo di garanzia. Inoltre, con il presente atto, Samsung e i Licenzianti di Samsung declinano tutte le garanzie e condizioni relative al Software, siano esse esplicite, implicite o previste per legge, incluse, a titolo esemplificativo, le garanzie e/o le condizioni implicite di commerciabilit&agrave;, qualit&agrave; soddisfacente, idoneit&agrave; per un particolare scopo, accuratezza o non violazione di diritti di terzi.</p>
<p>&Egrave; possibile che le funzioni del Software non soddisfino tutte le esigenze dell&rsquo;utente. Durante l&rsquo;utilizzo del Software, &egrave; possibile che si verifichino errori che Samsung pu&ograve; risolvere con un upgrade, in base al suo programma di modifiche programmate. Ci&ograve; non significa tuttavia che risolver&agrave; tutti gli errori del Software. Anche se Samsung o il Licenziante di Samsung hanno dato informazioni o consigli verbali o per iscritto, questi non devono essere considerati come forniture o un&rsquo;offerta a fornire alcuna garanzia esplicita o implicita relativa al Software.</p>
<p>　</p>
<ol start="9">
<li>Limitazione di responsabilit&agrave;</li>
</ol>
<p>Nella misura massima consentita dalla legge applicabile, Samsung non sar&agrave; ritenuta in alcun modo responsabile per alcun danno personale o per alcun danno o perdita indiretti, particolari, accidentali o consequenziali di qualsiasi natura, inclusi, ad esempio, le perdite di profitto, le perdite di dati, l&rsquo;interruzione dell&rsquo;attivit&agrave; o un altro danno commerciale, siano essi derivanti dall&rsquo;utilizzo del Software o da qualsiasi errore durante il suo utilizzo, oppure indipendentemente dalla causa che ha scatenato tali problemi. Ci&ograve; si applica indipendentemente dai principi legali di responsabilit&agrave; (contratti, illeciti o altro) oppure anche nel caso in cui Samsung sia stata informata anticipatamente della possibilit&agrave; di tali danni. ALCUNE GIURISDIZIONI NON CONSENTONO LA LIMITAZIONE DI RESPONSABILIT&Agrave; PER LESIONI PERSONALI, O PER DANNI INDIRETTI O CONSEQUENZIALI, PER CUI &Egrave; POSSIBILE CHE TALE LIMITAZIONE NON SIA APPLICABILE ALL&rsquo;UTENTE.</p>
<p>　</p>
<ol start="10">
<li>Legge applicabile e invalidit&agrave; parziale</li>
</ol>
<p>Il presente Contratto deve essere interpretato e disciplinato in conformit&agrave; alle leggi della Repubblica di Corea indipendentemente dal principio del conflitto tra leggi. L&rsquo;applicazione della Convenzione delle Nazioni Unite sui contratti di vendita internazionale di merci &egrave; qui esplicitamente esclusa. Qualora qualsiasi disposizione o una sua parte dovesse rivelarsi non attuabile, le altre disposizioni del presente Contratto continueranno a essere completamente valide.</p>
<p>　</p>
<ol start="11">
<li>Esaustivit&agrave; del Contratto e lingua di riferimento</li>
</ol>
<p>Il presente Contratto comprende l&rsquo;intero contratto tra le parti a cui Samsung concede la licenza e sostituisce tutti i contratti stipulati simultaneamente o in precedenza. Ferma restando la clausola&nbsp;17, nessuna rettifica o modifica del presente Contratto sar&agrave; vincolante se non &egrave; espressa per iscritto e firmata da Samsung. Qualsiasi traduzione del presente Contratto viene fatta per esigenze locali e, in caso di controversia riguardante la versione inglese e qualsiasi versione non inglese, prevarr&agrave; la versione inglese del presente Contratto.</p>
<p>　</p>
<ol start="12">
<li>Trasferimento</li>
</ol>
<p>N&eacute; il presente Contratto n&eacute; alcun diritto concesso in virt&ugrave; del presente Contratto pu&ograve; essere venduto, prestato, assegnato o altrimenti trasferito, interamente o in parte, dall&rsquo;utente, n&eacute; spontaneamente n&eacute; per legge. Qualsiasi tentativo di trasferimento di questo tipo verr&agrave; annullato e non produrr&agrave; alcun effetto senza il preventivo consenso scritto di Samsung. Il precedente paragrafo non proibir&agrave; o limiter&agrave; Samsung dal trasferire il presente Contratto in relazione a fusioni, assegnazioni, vendite di attivit&agrave; o analoghe operazioni di cambio di direzione o dal trasferire i suoi diritti o delegare le sue funzioni ai sensi del presente Contratto alla sua affiliata.</p>
<p>　</p>
<ol start="13">
<li>Aggiornamento Software</li>
</ol>
<p>Quando &egrave; disponibile un aggiornamento del Software, Samsung pu&ograve; offrire ai suoi utenti finali la versione aggiornata. Con l&rsquo;aggiornamento, &egrave; possibile che vengano aggiunte funzioni oppure che le funzioni fornite nella precedente versione vengano cancellate e Samsung o il Licenziante di Samsung non sar&agrave; responsabile per eventuali danni causati da tale cancellazione imputabile a una colpa dell&rsquo;utente. Nel caso in cui tali aggiornamenti siano richiesti per correggere errori, migliorare funzioni o modificare il codice del programma, si riterr&agrave; che l&rsquo;utente abbia acconsentito alla richiesta, allo scaricamento e all&rsquo;implementazione automatici senza darne comunicazione agli utenti finali.</p>
<p>　</p>
<ol start="14">
<li>Copyright</li>
</ol>
<p>Samsung o il Licenziante di Samsung detiene tutti i copyright e i diritti di propriet&agrave; relativi al Software. Tutti i diritti di propriet&agrave; o i diritti di propriet&agrave; intellettuali dei contenuti forniti all&rsquo;utente con l&rsquo;utilizzo del presente Software, appartengono ai loro proprietari e sono quindi protetti dalle relative leggi sul copyright o dalle convenzioni internazionali. Il presente Contratto non concede alcuna licenza su tali contenuti. Samsung detiene tutti i diritti che non sono stati espressamente dati in licenza all&rsquo;utente.</p>
<p>　</p>
<ol start="15">
<li>Riconoscimento e termini dei diritti di terzi</li>
</ol>
<p>Il Software pu&ograve; contenere o essere distribuito con software di terzi coperti da licenze di software open source (&ldquo;Software Open Source&rdquo;) o con altri software di terzi (&ldquo;Software di Terzi&rdquo;) coperti da una diversa licenza. Se sono inclusi Software Open Source, i termini e le condizioni del presente Contratto non si applicano ai Software Open Source. Se sono inclusi Software di Terzi, &egrave; possibile che i termini e le condizioni del presente Contratto non si applichino ai Software di Terzi. Riconoscimenti, condizioni di licenza ed esoneri di responsabilit&agrave; aggiuntivi applicabili a tale materiale sono contenuti nella documentazione elettronica &ldquo;online&rdquo; per il Software fornita in appresso e sono disciplinati dalle rispettive clausole.</p>
<p>　</p>
<p>15-1. Windows</p>
<p>Apache License Version 2.0: <a href="http://www.apache.org/licenses/LICENSE-2.0" target="_blank">http://www.apache.org/licenses/LICENSE-2.0</a></p>
<p>Common Public License (lzma): <a href="https://www.eclipse.org/legal/cpl-v10.html" target="_blank">https://www.eclipse.org/legal/cpl-v10.html</a></p>
<p>LGPL 2.1 (OpenOBEX, FFmpeg, pthread-win32): <a href="https://www.gnu.org/licenses/old-licenses/lgpl-2.1.html" target="_blank">https://www.gnu.org/licenses/old-licenses/lgpl-2.1.html</a></p>
<p>Mozilla Public License 1.1 (cairo): <a href="https://www.mozilla.org/en-US/MPL/1.1/" target="_blank">https://www.mozilla.org/en-US/MPL/1.1/</a></p>
<p>15-2. macOS</p>
<p>Apache License Version 2.0: <a href="http://www.apache.org/licenses/LICENSE-2.0" target="_blank">http://www.apache.org/licenses/LICENSE-2.0</a></p>
<p>LGPL 2.1 (FFmpeg):<a href=" https://www.gnu.org/licenses/old-licenses/lgpl-2.1.html" target="_blank"> https://www.gnu.org/licenses/old-licenses/lgpl-2.1.html</a></p>
<p>　</p>
<ol start="16">
<li>Forza maggiore</li>
</ol>
<p>Samsung non sar&agrave; responsabile in alcun modo per le inadempienze al presente Contratto dovute interamente o in modo considerevole a elementi, eventi di forza maggiore, vertenze sindacali, atti di terrorismo, atti di autorit&agrave; civili o militari, incendi, alluvioni, epidemie, limitazioni per quarantene, scontri armati, rivolte e altri eventi inevitabili al di fuori del controllo di Samsung e, da parte di Samsung, il tempo per l'adempimento delle obbligazioni in virt&ugrave; del presente atto, a seguito di tali eventi, deve essere esteso per la durata di tali eventi.</p>
<p>　</p>
<ol start="17">
<li>Modifica dei termini e delle condizioni</li>
</ol>
<p>Samsung si riserva il diritto, a sua sola discrezione, di modificare, aggiornare, aggiungere, interrompere, rimuovere o cambiare in altro modo qualsiasi parte del presente Contratto in qualsiasi momento. Nel momento in cui Samsung modifica il presente Contratto, Samsung corregger&agrave; la data &ldquo;ultimo aggiornamento&rdquo; posta in fondo al presente Contratto. Per i cambiamenti considerati sostanziali, Samsung fornir&agrave; un avviso conformemente alla clausola&nbsp;18. Se l&rsquo;utente fornisce informazioni a Samsung oppure se accede o utilizza il Software in qualsiasi modo dopo che il presente Contratto &egrave; stato modificato, si riterr&agrave; che l&rsquo;utente abbia acconsentito e accettato incondizionatamente tali modifiche. La versione pi&ugrave; recente del presente accordo sostituir&agrave; tutte le versioni precedenti.</p>
<p>　</p>
<ol start="18">
<li>Avviso</li>
</ol>
<p>Se non diversamente previsto nel presente atto, Samsung pu&ograve; avvisare l&rsquo;utente inviandole/gli e-mail, pubblicando gli avvisi sul sito web pertinente o inviando notifiche all&rsquo;utente tramite il Software. Qualora venga comunicato un avviso all&rsquo;utente pubblicandolo sul sito web o informando l&rsquo;utente tramite il Software, Samsung, mostrando tale avviso per non meno di sette (7) giorni, avr&agrave; utilizzato un metodo legittimo per comunicare l&rsquo;avviso.</p>
<p>&nbsp;</p>

</body>
</html>
