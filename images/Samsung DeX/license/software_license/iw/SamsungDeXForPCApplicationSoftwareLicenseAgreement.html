<!DOCTYPE html>
<html dir="rtl">
<head>
<meta charset="UTF-8">
<title>Samsung DeX ל-PC הסכם רישיון לשימוש בתוכנת אפליקציה במחשב אישי</title>
</head>
<body>

<p style="text-align: center;"><strong>Samsung DeX</strong><strong> ל-</strong><strong>PC</strong><strong> הסכם רישיון לשימוש בתוכנת אפליקציה במחשב אישי</strong></p>
<p>　</p>
<p>קרא את DeX Samsungל-PC הסכם רישיון לקוח לשימוש בתוכנה למחשב אישי (להלן &rdquo;הסכם זה&rdquo;) בקפידה לפני שתשתמש בתוכנת (להלן &rdquo;תוכנה&rdquo;) אפליקציה למחשב אישי (PC) של שירותיSamsung DeX ל-PC, מאחר שהוא כולל מידע חשוב.</p>
<p>הסכם זה מסדיר את שימושך בתוכנה, המסופקת על ידי Samsung Electronics Co., Ltd. &rdquo;Samsung&rdquo;</p>
<p>התוכנה מאפשרת לך להשתמש בפונקציית ה-Samsung Dex של מכשירך הנייד בעזרת חיבור USB.</p>
<p>באמצעות שימוש בתוכנה זו, אתה מביע את הסכמתך לקיים את ההסכם הזה. אחרת, אל תשתמש בתוכנה. כאשר תלחץ על "Accept" כדי להתקין את התוכנה, ייחשב הדבר כאילו שהסכמת לקיים את ההסכם הזה. אם אינך מסכים, לחץ על הלחצן &rdquo;Cancel&rdquo;.</p>
<p>השימוש שלך בפונקציה Samsung DeX עשוי להיות כפוף לתנאים והתניות אחרים המותנים על ידי מכשירך הנייד, והסכם זה לא יפורש על מנת להגביל, לתקן או להחליף תנאים והתניות אחרים אלו.</p>
<p>אינך רשאי להשתמש בתוכנה אם אתה (א) אדם שאינו בגיל חוקי כדי לקיים חוזה מחייב עם סמסונג או (ב) אדם המנוע מלקבל את התוכנה לפי חוקים של מדינה כלשהי, כולל המדינה שבה אתה תושב או שממנה אתה משתמש בתוכנה. שימושך בתוכנה כולל את היכולת להתקשר בהסכמים ו/או לבצע עסקאות באופן אלקטרוני. הנך מאשר כי הסכמתך האלקטרונית מהווה את הסכמתך ואת כוונתך להיות מחויב להסכם הזה ולכבד את כל העסקאות בהן תיקח חלק.</p>
<p>&nbsp;</p>
<p>&nbsp;.1עניינים כלליים</p>
<p>בכפוף לתנאים ולהתניות שבהסכם הזה, Samsung מעניקה לך רישיון להשתמש בתוכנה. כלומר, Samsung אינה מוכרת את התוכנה. בנוסף, כל הזכויות שאינן מזוהות במפורש כזכויותיך, יהיו להלן שייכות ל-Samsung או למעניקי רישיונות צד ג (&rdquo;מעניק הרישיון של Samsung&rdquo;). הזכויות המוצעות בזאת מוגבלות לזכויות הקניין הרוחני של התוכנה, וזכויות פטנט אחרות או זכויות קניין רוחני אינן כלולות. אתה מאשר ומסכים כי הבעלות על התוכנה שייכת ל-Samsung ולמעניקי הרישיונות של Samsung. הסכם זה יחול על כל שדרוג לתוכנה המסופקת על-ידי Samsung המחליפה ו/או משלימה את התוכנה המקורית, אלא אם כן שדרוג זה מלווה בהסכם נפרד, ובמקרה זה, יחולו תנאי אותו ההסכם.</p>
<p>&nbsp;</p>
<p>&nbsp;.2רישיון</p>
<p>בכפוף לתנאים ולהתניות של הסכם זה, מוענק לך רישיון מוגבל, אישי, לא בלעדי, בלתי ניתן להעברה אך ניתן לביטול, ללא זכות רישיון משנה לשימוש בתוכנה. הנך מסכים בזאת להשתמש בתוכנה רק במחשבים ו/או מכשירים ניידים שבבעלותך, או כאלה שאתה שוכר או מחזיק בהם באופן אחר, למעט אלו המפורטים בסעיף 3 (הגבלת רישיון) בהסכם זה. Samsung לא תהיה אחראית לכל נזק שייגרם לך כתוצאה (i) מהפיכת התוכנה לזמינה ברשת שבה משתמשים מרובים יכולים להשתמש, או (ii) משימוש בתוכנה באי אלו דרכים לא מורשות, למעט אלה המורשות במפורש בהסכם זה.</p>
<p>&nbsp;</p>
<p>&nbsp;.3הגבלת רישיון</p>
<p>הזכויות המוקנות בזאת כפופות למגבלות הבאות: (i) אין להעתיק שרירותית, לשנות, לתרגם, להעביר, להתאים, לבצע לוקליזציה, לפרק, לבצע דה-קומפילציה, להנדס לאחור, או לנסות בכל דרך אחרת לגלות את קוד המקור של חלק, או של כל התוכנה (למעט במידה המותרת במפורש על פי החוק הנוהג); (ii) אין ליצור תוכנות נגזרות מהתוכנה; (iii) אין להסיר כל פטנט, סימן מסחרי, זכויות יוצרים, סוד מסחרי או כל הודעות קנייניות אחרות או תוויות מהתוכנה; (iv) אינך רשאי להעביר, להחכיר, להקצות, להעניק רישיון משנה, לשעבד, לשכור, לשתף או להפיץ את התוכנה או להפוך אותה זמינה לשיתוף זמן, לשכת שירות או לשימוש מקוון; (v) אין להשתמש בתוכנה עבור ציוד לאנרגיה גרעינית, בקרת תעבורה אווירית, הפעלת מערכות תקשורת, בקרת תחבורה ציבורית, מכשירים תומכי חיים או מכשירים העלולים לגרום למוות, לפציעות או להפסדים פיזיים או סביבתיים חמורים; וכן (vi) אין לעשות כל שימוש בלתי חוקי בתוכנה, כולל, אך לא רק, גישה בלתי חוקית לרשת או לעומס מערכת, או למכשיר נייד של משתמש אחר. כל ניסיון לעשות זאת ייחשב להפרה של זכויות Samsung ו/או מעניקי הרישיונות של Samsung.</p>
<p>　</p>
<p>&nbsp;.4הסכמה לשימוש במידע</p>
<p>אתה מסכים כי Samsung או צדדים המוסמכים על ידי סמסונג, במידה המרבית המותרת על פי החוק הנוהג, יאספו וישתמשו במידע מהמכשיר שלך על בסיס קבוע. המידע הזה יכלול טכנולוגיות, מידע על שגיאות בנוגע למכשירים דיגיטליים ותוכנה, וכן מידע הקשור לניהול לקוחות (כלומר, מידע על תבניות שימוש כגון תדירות השימוש בפונקציות מסוימות, תדירות ההתקנה/ההסרה וסוגי פורמטים של קבצים שנוספו, וכו') כמו גם מידע טכני על המחשב, המערכות, תוכנות יישום והציוד ההיקפי שלך. המידע הזה ישמש להצעת עדכוני תוכנה, שירותי תמיכה במוצרים, ושירותים נחוצים אחרים, וכן כדי לוודא שאתה משתמש בתוכנה בהתאם להסכם זה. Samsung עשויה להשתמש במידע זה כדי לשדרג את המוצר, או להציע לך שירותים ותמיכה טכנית, כל עוד אינך יכול להיות מזוהה ומוכר דרך המידע שנאסף.</p>
<p>　</p>
<p>&nbsp;.5האחריות שלך</p>
<p>אתה אחראי לכל הפעילות המתרחשת בחשבונות המשתמש שלך, וכן לעמוד בכל החוקים המקומיים, הלאומיים והבינלאומיים הרלוונטיים. באחריותך לשמור את נתוני הכניסה שלך, כולל הסיסמה ושם המשתמש שלך, חסויים בכל עת. אין להתיר לצד שלישי כלשהו להשתמש בפרטי החשבון שלך, כולל הסיסמה ושם המשתמש שלך. אם נודע לך ששם המשתמש או סיסמתך נגנבו, או שהם נמצאים בשימוש על ידי צד שלישי, או שנודע לך על הפרה כלשהי אחרת של הסכם זה, עליך להודיע ל-Samsung על אופי ההפרה באופן מיידי, ולפעול לפי הוראות Samsung לאחר מכן. בשום מקרה לא תחול על Samsung כלפיך כל חבות הקשורה בנזקים, הפסדים, עלויות, הוצאות&sbquo; או תביעות כלשהן הנובעות מאי מתן הודעה בהתאם לאמור לעיל, או אי עמידתך בהוראות של Samsung. אין לגנוב את זהותו של משתמש אחר או לאסוף מידע על משתמש אחר. אתה אחראי לאיכות, לדיוק, ולשלמות של נתונים ומידע אחרים שאתה שולח ל-Samsung במהלך השימוש בתוכנה. אם אתה מגלה נקודת תורפה המשפיעה על הסודיות, השלמות, או על זמינות התוכנה, עליך ליצור קשר מיידי עם Samsung ולמסור את הפרטים הרלוונטיים הנדרשים כדי לשחזר את נקודת התורפה.</p>
<p>　</p>
<p>&nbsp;.6תוכן משתמש</p>
<p>אתה האחראי הבלעדי לוודא שיש לך את הזכויות הדרושות עבור כל מידע, חומרים, מסמכים, קבצי מדיה או כל תוכן אחר ("תוכן משתמש") שאתה עשוי להעלות, לשדר, ליצור, לפרסם, להציג, או לספק בכל דרך אחרת באמצעות התוכנה. עליך לעמוד בכל החוקים והתקנות הרלוונטיים, לרבות חוקי זכויות יוצרים לשימוש בתוכן משתמש זה.</p>
<p>　</p>
<p>&nbsp;.7סיום</p>
<p>הסכם זה יהיה בתוקף עד לסיומו. במקרה של אי עמידה בהסכם זה, הזכויות שלך על פי הסכם זה יופסקו באופן אוטומטי ללא הודעה מוקדמת מ-Samsung. תוכל לסיים את ההסכם בכל עת על ידי סגירת חשבונך. לאחר סיום ההסכם, עליך להפסיק להשתמש בתוכנה ולהשמיד את כל עותקי התוכנה.</p>
<p>Samsung שומרת לעצמה את הזכות לשנות, להשעות, להסיר, להגביל, או להשבית גישה לכל או לחלק מפונקציות התוכנה בכל עת ללא הודעה או חבות. בשום אופן לא תהיה Samsung אחראית להסרה או השבתה של פונקציות התוכנה או כל חלק ממנה.</p>
<p>　</p>
<p>&nbsp;.8כתב ויתור על אחריות</p>
<p>עד כמה שמתיר החוק הנוהג, Samsung אינה מעניקה כל אחריות הקשורה לדיוק, לאמינות&sbquo; או ליציבות של התוכנה. בנוסף, Samsung אינה אחראית לכל הפסד אפשרי שייגרם כתוצאה משימוש בתוכנה או מתקלה בתוכנה, או מכל הפרת אבטחה הקשורה לתוכנה. עם זאת, החרגה זו אינה מיושמת כאשר הפסדים אלה מתרחשים עקב מעשי מחדל רשלניים או השמטות של Samsung.</p>
<p>הנך מצהיר ומסכים כי תשתמש בתוכנה המפורטת לעיל באחריותך וכן כי אתה האחראי הבלעדי לשביעות רצון, לביצועים, לדיוק&sbquo; או למאמץ הנדרש ולאיכות תוצאתו.</p>
<p>עד כמה שמתיר החוק הנוהג, התוכנה מוצעת "כפי שהיא" ללא כל סוג אחר של אחריות. בנוסף, Samsung ומעניק הרישיון של Samsung מתנערים בזאת מכל אחריות ותנאים ביחס לתוכנה, בין אם במפורש, במשתמש או מבחינה סטטוטורית, לרבות, בין השאר, אחריות ו/או תנאי מסחר משתמעים, איכות שביעות הרצון, התאמה למטרה מסוימת, דיוק, או אי-הפרה של זכויות צד שלישי.</p>
<p>הפונקציות בתוכנה עשויות שלא לעמוד בכל הדרישות שלך. Samsung יכולה לטפל על ידי שדרוג בשגיאות העשויות להתרחש במהלך ההפעלה של התוכנה, בהתאם ללוח הזמנים של שינויי התוכנה. עם זאת, אין בכך כדי לציין שהיא תתקן את כל שגיאות התוכנה. גם אם Samsung או מעניק הרישיון של Samsung יספקו מידע או ייעוץ בעל פה או בכתב, לא יחשב הדבר להוראה או הצעה להעניק אחריות מפורשת או משתמעת על התוכנה.</p>
<p>　</p>
<p>&nbsp;.9הגבלת אחריות</p>
<p>עד למידה המרבית שאינה אסורה על פי החוק הנוהג, בשום אופן לא תחול על Samsung אחריות על כל נזק אישי או על נזקים או הפסדים עקיפים, מיוחדים, מקריים או תוצאתיים כלשהם, לרבות, ללא הגבלה, אובדן רווחים, אובדן נתונים, הפרעה עסקית, או נזק מסחרי אחר, בין אם אלה ארעו כתוצאה משימוש בתוכנה או מטעויות במהלך השימוש הזה, או בלי כל קשר לגורם הבסיסי שגרם לבעיות האלה. הדבר מיושם ללא תלות בעקרונות האחריות המשפטית (חוזים, נזיקין או אחרים), או אפילו אם נודע ל-Samsung מראש על אפשרות של נזק כאמור. סמכויות שיפוט מסוימות אינן מאפשרות הגבלת אחריות במקרה של פגיעה אישית, או נזקים מקריים או תוצאתיים, ולכן ייתכן שהגבלה זו אינה חלה עליך.</p>
<p>　</p>
<p>&nbsp;.10החוק הקובע ויכולת להיפרד</p>
<p>הסכם זה יוסדר ויפורש בהתאם לחוקי הרפובליקה של קוריאה ללא התייחסות לעקרון של משפט בינלאומי פרטי. אמנת האומות המאוחדות בדבר חוזים למכירה בינלאומית של סחורות מוחרגת בזאת במפורש. אם יימצא כי סעיף מסוים או חלק ממנו אינם ניתנים לאכיפה, סעיפיו האחרים של הסכם זה יהיו עדיין תקפים לחלוטין.</p>
<p>　</p>
<p>&nbsp;.11ההסכם בשלמותו והשפה הקובעת</p>
<p>הסכם זה כולל את ההסכם בשלמותו בין הצדדים אשר Samsung מעניקה להם את הרישיון, והוא מחליף את כל ההסכמים שנעשו קודם לכן או בו זמנית. בכפוף לסעיף 17, כל תיקון או שינוי של הסכם זה לא יחייבו אלא בכתב ובחתימת Samsung. כל תרגום של הסכם זה נעשה עבור הדרישות המקומיות ובמקרה של מחלוקת בין הגרסה האנגלית לגרסאות שאינן באנגלית, יחול הנוסח האנגלי של הסכם זה.</p>
<p>　</p>
<p>&nbsp;.12העברה</p>
<p>לא הסכם זה ולא זכויות כלשהן המפורטות להלן, בשלמותם או בחלקם, ימכרו, יוחכרו, ינתנו או יועברו בדרך אחרת, על ידך, בין אם מרצון ובין אם דרך הפעלת חוק. כל ניסיון העברה כזה יהיה בטל וחסר תוקף ללא הסכמה מראש ובכתב של Samsung. האמור לעיל לא יאסור על או יגביל את Samsung מלהמחות הסכם זה בקשר למיזוג, העברה, מכירה של נכסים, או עסקה דומה של חילופי שליטה, או מהעברת זכויותיה או האצלת חובותיה על פי הסכם זה לחברה המסונפת לה.</p>
<p>　</p>
<p>&nbsp;.13עדכון תוכנה</p>
<p>כאשר יש עדכון תוכנה, Samsung עשויה להציע את הגירסה המעודכנת למשתמשי קצה. פונקציות עשויות להתווסף או שפונקציות שהוספו בגירסה הקודמת עשויות להימחק באמצעות העדכון&sbquo; ולפיכך, Samsung או מעניק הרישיון של Samsung לא יהיו אחראים לכל נזק שייגרם כתוצאה ממחיקה כאמור עקב רשלנותך. אם יש צורך בעדכונים לשם תיקוני באגים, שיפור התפקוד או שינוי בקוד התוכנה, ייחשב הדבר כאילו שהסכמת לכך שהעדכונים מתבקשים אוטומטית, מורדים, ומבוצעים מבלי להודיע על כך למשתמשי הקצה.</p>
<p>　</p>
<p>&nbsp;.14זכויות יוצרים</p>
<p>Samsung או מעניק הרישיון של Samsung מחזיקים בכל זכויות היוצרים וזכויות הקניין של התוכנה. כל זכויות הקניין וזכויות הקניין הרוחני של התכנים אליהם נחשפת באמצעות שימוש בתוכנה זו שייכות לבעליהן, ולכן הן מוגנות על ידי חוקי זכויות יוצרים רלוונטיים או אמנות בינלאומיות. הסכם זה אינו מעניק כל רישיון לתכנים כאלה. Samsung מחזיקה בכל הזכויות שאינן מוענקות לך במפורש.</p>
<p>　</p>
<p>&nbsp;.15אישור ותנאים של זכויות צד שלישי</p>
<p>התוכנה עשויה להכיל או להיות מופצת יחד עם תוכנת צד שלישי המכוסה על ידי רישיון תוכנת קוד פתוח ("תוכנת קוד פתוח") או תוכנת צד שלישי אחרת ("תוכנת צד שלישי") המכוסה על ידי רישיון אחר. אם תוכנת קוד פתוח תהיה כלולה, התנאים וההגבלות של הסכם זה אינם חלים על תוכנת הקוד הפתוח. אם תוכנת צד שלישי תהיה כלולה, התנאים וההתניות של הסכם זה עשויים שלא לחול על תוכנת צד שלישי. אישורים, תנאי רישיון והודעות ויתור נוספות החלות על חומר זה כלולות בתיעוד האלקטרוני "המקוון" של התוכנה, כפי שהדבר מובא להלן ונקבע על-פי התנאים שלהם בהתאמה.</p>
<p>　</p>
<p>15-1 Windows</p>
<p>Apache License Version 2.0: <a href="http://www.apache.org/licenses/LICENSE-2.0" target="_blank">http://www.apache.org/licenses/LICENSE-2.0</a></p>
<p>Common Public License (lzma): <a href="https://www.eclipse.org/legal/cpl-v10.html" target="_blank">https://www.eclipse.org/legal/cpl-v10.html</a></p>
<p>LGPL 2.1 (OpenOBEX, FFmpeg, pthread-win32)&nbsp;:<a href=" https://www.gnu.org/licenses/old-licenses/lgpl-2.1.html" target="_blank"> https://www.gnu.org/licenses/old-licenses/lgpl-2.1.html</a></p>
<p>רישיון Mozilla Public License 1.1 (cairo)&nbsp;: <a href="https://www.mozilla.org/en-US/MPL/1.1/" target="_blank">https://www.mozilla.org/en-US/MPL/1.1/</a></p>
<p>15-2 macOS</p>
<p>Apache License Version 2.0: <a href="http://www.apache.org/licenses/LICENSE-2.0" target="_blank">http://www.apache.org/licenses/LICENSE-2.0</a></p>
<p>רישיון LGPL 2.1 (FFmpeg)&nbsp;: <a href="https://www.gnu.org/licenses/old-licenses/lgpl-2.1.html" target="_blank">https://www.gnu.org/licenses/old-licenses/lgpl-2.1.html</a></p>
<p>　</p>
<p>&nbsp;.16כוח עליון</p>
<p>Samsung לא תהיה אחראית בכל הנוגע לכשלים בביצועים שלהלן, הנובעים בשלמותם או באופן מהותי מכוחות טבע, כוח עליון, סכסוכי עבודה, פעולות טרור, פעולות של סמכות אזרחית או צבאית, שריפות, שיטפונות, מגיפות, הגבלות הסגר, מעשי איבה מזוינים, מהומות&sbquo; ואירועים בלתי נמנעים אחרים שמעבר לשליטתה של Samsung, והזמן לביצוע החובות שלהלן, על ידי Samsung, בכפוף לאירועים כאמור, יוארך למשך תקופת התרחשותם של אותם אירועים.</p>
<p>　</p>
<p>&nbsp;.17שינויים בתנאים ובהתניות</p>
<p>Samsung שומרת לעצמה את הזכות, על פי שיקול דעתה הבלעדי, לשנות, לעדכן, להוסיף, להפסיק, להסיר&sbquo; או לשנות באופן אחר חלק כלשהו של הסכם זה, בכל עת. כאשר Samsung תשנה הסכם זה, Samsung תשנה את התאריך "עדכון אחרון" הממוקם בחלק התחתון של הסכם זה. בנוגע לשינויים הנחשבים למשמעותיים, תמסור Samsung הודעה בהתאם לסעיף 18. אם אתה מוסר מידע ל-Samsung או מקבל אפשרות גישה או שימוש בתוכנה בכל דרך שהיא לאחר שהסכם זה עבר שינויים, הדבר ייחשב כאילו שהסכמת ללא תנאי לשינויים אלה. הגרסה העדכנית ביותר של הסכם זה תחליף את כל הגירסאות הקודמות.</p>
<p>　</p>
<p>&nbsp;.18הודעה</p>
<p>אלא אם כן צוין אחרת, Samsung רשאית למסור לך הודעות על ידי שליחת דואר אלקטרוני אליך, פרסום הודעה באתר האינטרנט הרלוונטי, או מסירתה לך באמצעות התוכנה. במקרה שהודעה אמורה להימסר לך על ידי פרסומה באתר האינטרנט או דרך התוכנה, Samsung, על ידי הצגת ההודעה במשך שבעה (7) ימים לכל הפחות, תיחשב כאילו ביצעה באופן לגיטימי את מסירת ההודעה.</p>
<p>&nbsp;</p>

</body>
</html>
