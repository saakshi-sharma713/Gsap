<!DOCTYPE html>
<html>
<head>
<meta charset="UTF-8">
<title>Ліцензійна угода стосовно програмного забезпечення програми для ПК — Samsung DeX для ПК</title>
</head>
<body>

<p style="text-align: center;"><strong>Ліцензійна угода стосовно програмного забезпечення програми для ПК &mdash; </strong><strong>Samsung</strong> <strong>DeX </strong><strong>для</strong><strong> ПК</strong></p>
<p>　</p>
<p>Перед використанням програмного забезпечення програми для ПК служби Samsung DeX для ПК (&laquo;Програмне забезпечення&raquo;) уважно прочитайте цю Ліцензійну угоду стосовно програмного забезпечення програми для ПК &mdash; Samsung DeX для ПК (ця &laquo;Угода&raquo;), оскільки вона містить важливу інформацію.</p>
<p>Ця Угода регламентує та регулює використання Програмного забезпечення, наданого компанією Samsung Electronics Co., Ltd. (&laquo;Samsung&raquo;).</p>
<p>Це Програмне забезпечення дає вам змогу використовувати функцію Samsung DeX вашого мобільного пристрою на вашому персональному комп&rsquo;ютері за допомогою USB-з&rsquo;єднання.</p>
<p>Використовуючи Програмне забезпечення, ви погоджуєтеся дотримуватися цієї Угоди. В іншому разі не використовуйте Програмне забезпечення. Натискаючи кнопку &laquo;Прийняти&raquo;, щоб установити Програмне забезпечення, ви погоджуєтеся з цією Угодою. Якщо ви не погоджуєтесь, натисніть кнопку &laquo;Скасувати&raquo;.</p>
<p>На використання вами функції Samsung DeX можуть поширюватися інші умови та положення, визначені для вашого мобільного пристрою, і ця Угода не повинна тлумачитись як така, що обмежує, змінює або замінює такі інші умови та положення.</p>
<p>Вам заборонено використовувати Програмне забезпечення, якщо ви: (а) не досягли встановленого законодавством віку для укладення юридично обов&rsquo;язкового договору з Samsung; (b) є особою, якій заборонено одержувати Програмне забезпечення відповідно до законів будь-якої країни, зокрема країни, резидентом якої ви є або з якої ви використовуєте Програмне забезпечення. Використання вами Програмного забезпечення включає здатність укладати угоди та (або) виконувати транзакції в електронній формі. ВИ ПІДТВЕРДЖУЄТЕ, ЩО ВАША ЗГОДА, НАДАНА В ЕЛЕКТРОННІЙ ФОРМІ, ПІДТВЕРДЖУЄ ВАШУ ЗГОДУ Й НАМІР ДОТРИМУВАТИСЯ ЦІЄЇ УГОДИ ТА ВИКОНУВАТИ ВСІ УХВАЛЕНІ ВАМИ ТРАНЗАКЦІЇ.</p>
<p>&nbsp;</p>
<ol>
<li>Загальні положення</li>
</ol>
<p>Згідно з умовами та положеннями цієї Угоди, компанія Samsung надає вам ліцензію на використання Програмного забезпечення. Це означає, що Samsung не продає Програмного забезпечення. Крім того, усі права, які прямо не надані вам цією Угодою, належать компанії Samsung або стороннім ліцензіарам (&laquo;Ліцензіар Samsung&raquo;). Права, передбачені цією Угодою, обмежуються правами інтелектуальної власності відносно Програмного забезпечення, та не включають інших патентних прав або прав інтелектуальної власності. Ви визнаєте, що право власності на Програмне забезпечення належить Samsung або Ліцензіарам Samsung, і погоджуєтеся з цим. Ця Угода регулюватиме будь-які оновлення Програмного забезпечення, надані компанією Samsung, які замінять та (або) доповнять початкове Програмне забезпечення, крім випадків, коли таке оновлення супроводжується окремою угодою, у такому разі застосовуються умови такої угоди.</p>
<p>&nbsp;</p>
<ol start="2">
<li>Ліцензія</li>
</ol>
<p>Згідно з умовами та положеннями цієї Угоди, вам надається обмежена, персональна, невиключна ліцензія на використання Програмного забезпечення, що не підлягає передачі, може бути відкликана та не передбачає права на субліцензію. Цим ви погоджуєтеся використовувати Програмне забезпечення лише на комп&rsquo;ютерах та (або) мобільних пристроях, якими ви володієте, які ви орендуєте або якими розпоряджаєтесь будь-яким іншим способом, крім тих, що вказані у статті 3 (Обмеження ліцензії) цієї Угоди. Samsung не несе відповідальності за будь-які збитки, завдані вами шляхом: (і) розміщення Програмного забезпечення в мережі, де ним можуть користуватися декілька користувачів; (іі) використання Програмного забезпечення будь-яким іншим несанкціонованим способом, крім тих, на які прямо надано ліцензію або дозвіл цією Угодою.</p>
<p>&nbsp;</p>
<ol start="3">
<li>Обмеження ліцензії</li>
</ol>
<p>На права, надані цією Угодою, поширюються такі обмеження: (і) вам забороняється самовільно копіювати, змінювати, перекладати, переносити, адаптувати, локалізувати, дизасемблювати, декомпілювати, реконструювати або іншим способом намагатися визначити вихідний код частини або всього Програмного забезпечення (за винятком випадків, коли це дозволено застосовним законодавством); (іі) вам заборонено створювати похідні роботи на основі Програмного забезпечення; (ііі) вам заборонено видаляти будь-які відомості про патент, товарний знак, авторське право, професійну таємницю або інші права власності, а також маркування з Програмного забезпечення; (iv) вам заборонено передавати, здавати в оренду, переуступати, субліцензувати, закладати, позичати або розповсюджувати Програмне забезпечення та ділитися ним або надавати його для поділу часу, сервісного бюро чи використання в режимі онлайн; (v) вам заборонено використовувати Програмне забезпечення для обладнання для ядерної енергетики, керування повітряним рухом, функціонування комунікаційних систем, керування громадським транспортом, пристроїв життєзабезпечення або інших пристроїв, які можуть спричинити смерті, тілесні ушкодження або серйозні фізичні чи екологічні втрати; (vi) вам заборонено нелегальне використання Програмного забезпечення, зокрема несанкціонований доступ до мережі або перевантаження системи, або використання мобільного пристрою іншого користувача. Будь-яка спроба зробити це вважатиметься порушенням прав компанії Samsung та (або) Ліцензіарів Samsung.</p>
<p>　</p>
<ol start="4">
<li>Згода на використання даних</li>
</ol>
<p>Ви погоджуєтеся з тим, що компанія Samsung або уповноважені компанією Samsung особи можуть максимальною мірою, дозволеною застосовним законодавством, регулярно збирати дані з вашого пристрою й використовувати їх. Ці дані включатимуть технології, інформацію про помилки, що стосуються цифрових пристроїв і програмного забезпечення, а також інформацію щодо управління зв&rsquo;язками з клієнтами (зокрема інформацію про особливості використання, як-от частота використання певних функцій, частота встановлення/видалення і типи форматів файлів, які були додані, тощо), а також технічну інформацію про ваш комп&rsquo;ютер, системи, прикладні програми й підключене обладнання. Ці дані будуть використовуватись, щоб пропонувати оновлення Програмного забезпечення, надавати послуги з підтримки продуктів та інші потрібні послуги, а також підтверджувати, що Програмне забезпечення використовується відповідно до цієї Угоди. Samsung може використовувати таку інформацію для оновлення продукції або надання послуг і технічної підтримки за умови, що зібрана інформація не дає змоги ідентифікувати або впізнати вас.</p>
<p>　</p>
<ol start="5">
<li>Ваші зобов&rsquo;язання</li>
</ol>
<p>Ви несете відповідальність за будь-яку активність, що відбувається у ваших облікових записах, та за дотримання будь-яких чинних місцевих, національних або міжнародних законів. Ви несете відповідальність за постійне збереження конфіденційності своїх облікових даних для входу, зокрема пароля та ідентифікатора. Ви не повинні дозволяти будь-якій сторонній особі використовувати інформацію свого облікового запису, зокрема пароль та ідентифікатор. Якщо вам стане відомо, що ваш ідентифікатор або пароль викрадено або вони використовуються сторонньою особою, чи стане відомо про будь-яке інше порушення цієї Угоди, вам одразу ж потрібно повідомити компанію Samsung про характер такого порушення та дотримуватися інструкцій Samsung. У жодному разі Samsung не несе відповідальності за будь-які зобов&rsquo;язання, збитки, втрати, видатки, витрати або претензії, що виникають внаслідок не надання вами повідомлення, як зазначено вище, або недотримання вами інструкцій Samsung. Вам не можна присвоювати чужі ідентифікаційні дані або іншим чином збирати інформацію інших осіб. Ви несете відповідальність за якість, точність і цілісність будь-яких даних та іншої інформації, яку ви надаєте Samsung у процесі використання Програмного забезпечення. Якщо ви виявите вразливість, яка впливає на конфіденційність, цілісність або доступність Програмного забезпечення, вам потрібно одразу ж зв&rsquo;язатися з компанією Samsung і надати відповідні відомості, потрібні для відтворення вразливості.</p>
<p>　</p>
<ol start="6">
<li>Вміст користувачів</li>
</ol>
<p>Ви несете одноосібну відповідальність за наявність у вас потрібних прав на будь-яку інформацію, матеріали, документи, мультимедійні файли або інший вміст (&laquo;Вміст користувача&raquo;), який ви можете надіслати, передати, створити, опублікувати, відобразити або іншим чином забезпечити, використовуючи Програмне забезпечення. Ви зобов&rsquo;язуєтеся дотримуватися застосовних законів, зокрема законів про авторське право, під час використання Вмісту користувача.</p>
<p>　</p>
<ol start="7">
<li>Припинення</li>
</ol>
<p>Ця Угода залишатиметься чинною, доки її не буде припинено. Якщо ви не дотримуєтеся цієї Угоди, ваші права, які ви отримали відповідно до неї, автоматично втрачають чинність без попереднього повідомлення з боку Samsung. Ви можете припинити цю Угоду в будь-який час, закривши свій обліковий запис. Після припинення вам потрібно припинити використовувати Програмне забезпечення та знищити всі копії Програмного забезпечення.</p>
<p>Samsung зберігає за собою право в будь-який час змінювати, призупиняти, видаляти, обмежувати або закривати доступ до всіх або будь-якої частини функцій Програмного забезпечення без попереднього повідомлення та відповідальності. У жодному разі Samsung не несе відповідальності за видалення або відключення функцій Програмного забезпечення чи будь-якої їхньої частини.</p>
<p>　</p>
<ol start="8">
<li>Відмова від гарантій</li>
</ol>
<p>Наскільки це дозволено застосовним законодавством, Samsung не надає жодних гарантій щодо точності, достовірності або стабільності Програмного забезпечення. Крім того, Samsung не несе відповідальності за будь-які можливі втрати, спричинені використанням Програмного забезпечення або його несправністю, чи пов&rsquo;язаним із цим порушенням безпеки. Проте таке виключення не застосовується, коли такі втрати відбуваються через навмисні дії, недбалість або упущення з боку Samsung.</p>
<p>Ви чітко підтверджуєте й погоджуєтеся з тим, що ви несете відповідальність за використання Програмного забезпечення, зазначеного вище, та що ви несете повну відповідальність за задоволення, ефективність, точність або потрібні зусилля та якість, отриману в результаті цього.</p>
<p>Наскільки це дозволено застосовним законодавством, Програмне забезпечення пропонується за принципом &laquo;ЯК Є&raquo; без жодних інших типів гарантій. Крім того, Samsung і Ліцензіар Samsung цим відмовляються від будь-яких гарантій та умов стосовно Програмного забезпечення, прямих, непрямих або передбачених законом, які включають, зокрема, непрямі гарантії та (або) умови придатності для продажу, задовільної якості, придатності для конкретної цілі, точності або відсутності порушення прав третіх осіб.</p>
<p>Функції Програмного забезпечення можуть не відповідати всім вашим вимогам. Під час роботи Програмного забезпечення можуть виникнути помилки, які Samsung виправить в оновленні відповідно до запланованого графіку змін. Проте це не означає, що компанія виправить усі помилки Програмного забезпечення. Навіть якщо Samsung або Ліцензіар Samsung надають усну або письмову інформацію або консультацію, це не вважається наданням або пропозицією надати будь-яку пряму або непряму гарантію щодо Програмного забезпечення.</p>
<p>　</p>
<ol start="9">
<li>Обмеження відповідальності</li>
</ol>
<p>Наскільки це дозволено застосовним законодавством, Samsung у жодному разі не несе відповідальності за будь-які тілесні ушкодження або непрямі, особливі, випадкові або побічні збитки чи втрати, зокрема, серед іншого, втрачені прибутки, втрачені дані, переривання комерційної діяльності або інші комерційні збитки, спричинені використанням Програмного забезпечення або будь-якими помилками, що виникли під час його використання, та незалежно від причини, що призвела до таких проблем. Це застосовується незалежно від правових принципів відповідальності (контракти, делікти тощо), або навіть якщо компанію Samsung повідомили про можливість таких збитків заздалегідь. У ДЕЯКИХ ЮРИСДИКЦІЯХ ЗАБОРОНЕНО ОБМЕЖУВАТИ ВІДПОВІДАЛЬНІСТЬ ЗА ТІЛЕСНІ УШКОДЖЕННЯ АБО НЕПРЯМІ ЧИ ПОБІЧНІ ЗБИТКИ, ТОМУ ЦЕ ОБМЕЖЕННЯ МОЖЕ НЕ ЗАСТОСОВУВАТИСЬ ДО ВАС.</p>
<p>　</p>
<ol start="10">
<li>Законодавство, що регулює, та незалежність положень</li>
</ol>
<p>Ця Угода регулюється й тлумачиться відповідно до законів Республіки Корея без урахування принципів колізійного права. Цим прямо виключається застосування Конвенції ООН про договори міжнародної купівлі-продажу товарів. Якщо будь-яке положення або його частина визнані недійсними, інші положення цієї Угоди залишаються чинними в повному обсязі й на постійній основі.</p>
<p>　</p>
<ol start="11">
<li>Повна угода та мова, що має переважну силу</li>
</ol>
<p>Ця Угода є повною угодою зі сторонами, яким Samsung надає ліцензію, та заміняє всі угоди, укладені раніше за неї або одночасно з нею. Відповідно до розділу 17, жодні виправлення або зміни цієї Угоди не є обов&rsquo;язковими до виконання, якщо вони не оформлені в письмовій формі й не підписані компанією Samsung. Будь-який переклад цієї Угоди виконується відповідно до місцевих вимог, а у випадку виникнення суперечностей між англійською версією та версією іншою мовою, англійська версія цієї Угоди має переважну силу.</p>
<p>　</p>
<ol start="12">
<li>Передача</li>
</ol>
<p>Ні ця Угода, ні будь-які права, надані нею, не можуть бути продані, надані в оренду, передані або іншим чином надані повністю або частково, добровільно або відповідно до закону. Будь-яка спроба такої передачі вважається недійсною та не має законної сили без попередньої письмової згоди з боку Samsung. Вищезазначене не забороняє або не обмежує право Samsung передати цю Угоду в зв&rsquo;язку зі злиттям, передачею, продажем активів або подібною транзакцією зі зміни контролю, або передачею своїх прав чи делегуванням своїх обов&rsquo;язків, передбачених цією Угодою, своїм афілійованим особам.</p>
<p>　</p>
<ol start="13">
<li>Оновлення програмного забезпечення</li>
</ol>
<p>Після виходу оновлення Програмного забезпечення Samsung може запропонувати оновлену версію кінцевим користувачам. В оновлення можуть бути додані нові функції або видалені функції, присутні в попередній версії, при цьому Samsung або Ліцензіар Samsung не несе відповідальності за будь-які збитки, спричинені таким видаленням внаслідок вашої необачності. У разі якщо оновлення потрібні для виправлення помилок, поліпшення функцій або зміни програмного коду, вважається, що ви погоджуєтеся з автоматичним наданням запиту на оновлення, завантаженням і застосуванням оновлень без надання повідомлення кінцевим користувачам про це.</p>
<p>　</p>
<ol start="14">
<li>Авторське право</li>
</ol>
<p>Samsung або Ліцензіар Samsung володіє всіма авторськими правами та правами власності на Програмне забезпечення. Усі права власності та права інтелектуальної власності на вміст, показаний вам у рамках використання Програмного забезпечення, належать їхнім власникам і, отже, захищені відповідними законами про авторське право або міжнародними конвенціями. Ця Угода не надає жодних ліцензій стосовно такого вмісту. Samsung володіє всіма правами, які не надані вам прямо.</p>
<p>　</p>
<ol start="15">
<li>Підтвердження та умови надання прав стороннім особам</li>
</ol>
<p>Програмне забезпечення може містити стороннє програмне забезпечення, на яке поширюється дія ліцензії на програмне забезпечення з відкритим кодом (&laquo;Програмне забезпечення з відкритим кодом&raquo;) або інше стороннє програмне забезпечення (&laquo;Стороннє програмне забезпечення&raquo;), на яке поширюється інша ліцензія, а також розповсюджуватися з ним. Якщо включене Програмне забезпечення з відкритим кодом, умови та положення цієї Угоди не застосовуються до Програмного забезпечення з відкритим кодом. Якщо включене Стороннє програмне забезпечення, умови та положення цієї Угоди можуть не застосовуватися до Стороннього програмного забезпечення. Підтвердження, умови ліцензування й додаткові застереження, що застосовуються до таких матеріалів, містяться в &laquo;онлайновій&raquo; електронній документації щодо Програмного забезпечення, що зазначена нижче, і регулюються її відповідними умовами.</p>
<p>　</p>
<p>15-1. Windows</p>
<p>Apache License Version 2.0: <a href="http://www.apache.org/licenses/LICENSE-2.0" target="_blank">http://www.apache.org/licenses/LICENSE-2.0</a></p>
<p>Common Public License (lzma): <a href="https://www.eclipse.org/legal/cpl-v10.html" target="_blank">https://www.eclipse.org/legal/cpl-v10.html</a></p>
<p>LGPL 2.1 (OpenOBEX, FFmpeg, pthread-win32): <a href="https://www.gnu.org/licenses/old-licenses/lgpl-2.1.html" target="_blank">https://www.gnu.org/licenses/old-licenses/lgpl-2.1.html</a></p>
<p>Mozilla Public License 1.1 (cairo): <a href="https://www.mozilla.org/en-US/MPL/1.1/" target="_blank">https://www.mozilla.org/en-US/MPL/1.1/</a></p>
<p>15-2. macOS</p>
<p>Apache License Version 2.0: <a href="http://www.apache.org/licenses/LICENSE-2.0" target="_blank">http://www.apache.org/licenses/LICENSE-2.0</a></p>
<p>LGPL 2.1 (FFmpeg):<a href=" https://www.gnu.org/licenses/old-licenses/lgpl-2.1.html" target="_blank"> https://www.gnu.org/licenses/old-licenses/lgpl-2.1.html</a></p>
<p>　</p>
<ol start="16">
<li>Обставини непереборної сили</li>
</ol>
<p>Samsung у жодному разі не несе відповідальності за неможливість дотримуватись цієї Угоди повністю або частково через стихії, природні лиха, торгові спори, терористичні акти, дії цивільних або військових установ, пожежі, повені, епідемії, карантинні обмеження, збройні конфлікти, повстання та інші обставини поза контролем компанії Samsung, яких не можна було уникнути, а час виконання зобов&rsquo;язань Samsung, передбачених цією Угодою, на які поширюється дія цих обставин, повинен бути продовженим на термін дії цих обставин.</p>
<p>　</p>
<ol start="17">
<li>Зміни умов і положень</li>
</ol>
<p>Samsung зберігає право на власний розсуд змінювати, оновлювати, доповнювати, скасовувати, видаляти або іншим чином змінювати будь-яку частину цієї Угоди в будь-який час. Коли компанія Samsung вносить зміни в цю Угоду, вона перегляне дату останнього оновлення, зазначену внизу цієї Угоди. Для змін, які вважаються суттєвими, Samsung надасть повідомлення відповідно до розділу 18. Якщо ви надаєте інформацію компанії Samsung або отримуєте доступ до Програмного забезпечення, або користуєтесь ним будь-яким способом, після того як Угоду було змінено, вважається, що ви надали безумовну згоду на такі зміни. Найновіша версія цієї Угоди замінює всі попередні версії.</p>
<p>　</p>
<ol start="18">
<li>Повідомлення</li>
</ol>
<p>Якщо інше не передбачено цією Угодою, Samsung може надавати повідомлення, надсилаючи їх електронною поштою, публікуючи їх на відповідному веб-сайті або надсилаючи їх через Програмне забезпечення.&nbsp; Якщо повідомлення надається шляхом опублікування його на веб-сайті або надсилання через Програмне забезпечення, вважається, що компанія Samsung, належним чином надала повідомлення, відображаючи його щонайменше впродовж 7 (семи) днів.</p>
<p>&nbsp;</p>

</body>
</html>
