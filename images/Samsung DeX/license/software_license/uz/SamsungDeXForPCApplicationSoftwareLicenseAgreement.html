<!DOCTYPE html>
<html>
<head>
<meta charset="UTF-8">
<title>ShK uchun Samsung DeX – ShK Ilovasi dasturiy ta’minoti litsenziya kelishuvi</title>
</head>
<body>

<p style="text-align: center;"><strong>ShK uchun Samsung DeX &ndash; ShK Ilovasi dasturiy ta&rsquo;minoti litsenziya kelishuvi</strong></p>
<p>　</p>
<p>ShK uchun Samsung DeX xizmatining ShK ilovasi dasturiy ta&rsquo;minotidan (&ldquo;Dasturiy ta&rsquo;minot&rdquo;) foydalanishdan avval ShK uchun Samsung DeX &ndash; ShK Mijoz dasturiy ta&rsquo;minot litsenziya kelishuvini (&ldquo;Kelishuv&rdquo;) diqqat bilan o&lsquo;qib chiqing, chunki unda muhim ma&rsquo;lumotlar mavjud.</p>
<p>Ushbu Kelishuv Samsung Electronics Co., Ltd (&ldquo;Samsung&rdquo;) tomonidan taqdim etilgan Dasturiy ta&rsquo;minotdan foydalanilishini boshqaradi va tartibga soladi.</p>
<p>Dasturiy ta&rsquo;minot mobil qurilmangizdagi Samsung DeX funksiyasidan USB ulanishi orqali shaxsiy kompyuterda foydalanishga imkon beradi.</p>
<p>Dasturiy ta&rsquo;minotdan foydalanish orqali siz ushbu Kelishuvga amal qilishga rozilik berasiz. Aks holda Dasturiy ta&rsquo;minotdan foydalanmang. Dasturiy ta&rsquo;minotni o&lsquo;rnatish uchun &ldquo;Qabul qilish&rdquo; tugmasini bosishingiz ushbu Kelishuvga rozilik berganingiz sifatida qabul qilinadi. Agar bunga rozi bo&lsquo;lmasangiz, &ldquo;Bekor qilish&rdquo; tugmasini bosing.</p>
<p>Samsung DeX funksiyasidan foydalanishingizga nisbatan mobil qurilmangiz tomonidan taqdim etilgan boshqa talab va shartlar qo&lsquo;llanilishi mumkin va ushbu Kelishuv bunday boshqa talab va shartlarni cheklaydi, tuzatadi yoki bekor qiladi, deb talqin qilinmasligi kerak.</p>
<p>Agar siz (a) Samsung bilan shartnoma tuzish huquqini beruvchi balog&lsquo;at yoshiga yetmagan shaxs bo&lsquo;lsangiz yoki (b) istalgan mamlakat, jumladan o&lsquo;zingiz yashaydigan yoki Dasturiy ta&rsquo;minotdan foydalandigan mamlakat qonunlariga ko&lsquo;ra Dasturiy ta&rsquo;minotni olish taqiqlangan shaxs bo&lsquo;lsangiz, Dasturiy ta&rsquo;minotdan foydalana olmaysiz. Dasturiy ta&rsquo;minotdan foydalanishingiz kelishuvlarga kira olish va/yoki elektron tranzaksiyalarni amalga oshira olishni o&lsquo;z ichiga oladi. SIZ ELEKTRON RUXSATINGIZNING ROZILIGINGIZ VA USHBU KELISHUVGA AMAL QILISH NIYATINGIZ HAMDA O&lsquo;ZINGIZ KIRADIGAN BARCHA TRANZAKSIYALARNI HURMAT QILISHINGIZDAN IBORAT EKANLIGINI TAN OLASIZ.</p>
<p>&nbsp;</p>
<ol>
<li>Umumiy masalalar</li>
</ol>
<p>Ushbu Kelishuv talab va shartlariga amal qilgan holda Samsung sizga Dasturiy ta&rsquo;minotdan foydalanishga litsenziyadan foydalanishga ruxsat beradi. Bu Samsung kompaniyasining Dasturiy ta&rsquo;minotni sotmasligini anglatadi. Bundan tashqari, bu yerda yaqqol tarzda sizniki deb aytilmagan barcha huquqlar Samsung yoki uchinchi tomon Litsenziarlariga (&ldquo;Samsung Litsenziari&rdquo;) tegishli bo&lsquo;ladi. Bu yerda taqdim etiladigan huquqlar Dasturiy ta&rsquo;minotning intellektual mulk huquqlari bilan cheklanadi va ularga boshqa patent huquqlari yoki intellektual mulk huquqlari kiritilmaydi. Siz Dasturiy ta&rsquo;minotga nisbatan mulkchilik huquqi Samsung kompaniyasi yoki Samsung Litsenziarlariga tegishli ekanligini tan olasiz. Ushbu Kelishuv Dasturiy ta&rsquo;minotga bo&lsquo;lgan Samsung tomonidan taqdim etiladigan, asl Dasturiy ta&rsquo;minotni almashtiruvchi va/yoki to&lsquo;ldiruvchi har qanday yangilanishlarni boshqaradi, bunday yangilanish alohida kelishuv bilan kelgan hollar bundan mustasno, bunday hollarda o&lsquo;sha kelishuv shartlari bu yangilanishga nisbatan qo&lsquo;llaniladi.</p>
<p>&nbsp;</p>
<ol start="2">
<li>Litsenziya</li>
</ol>
<p>Ushbu Kelishuv talab va shartlariga amal qilgan holda sizga cheklangan, shaxsiy, noeksklyuziv, o&lsquo;tkazib bo&lsquo;lmaydigan, bekor qilinishi mumkin bo&lsquo;lgan litsenziya Dasturiy ta&rsquo;minotdan foydalanish uchun sublitsenziya berish huquqisiz taqdim etiladi. Ushbu orqali siz Dasturiy ta&rsquo;minotdan faqat o&lsquo;zingizga tegishli bo&lsquo;lgan kompyuterlar va/yoki mobil qurilmalarda foydalanish, ijaraga berish yoki boshqa tarzda tasarruf qilishga rozilik berasiz, ushbu Kelishuvning 3-bandida (Litsenziyaning cheklanishi) ko&lsquo;rsatilgan hollar bundan mustasno. (i) Dasturiy ta&rsquo;minotni ko&lsquo;pchilik foydalanishi mumkin bo&lsquo;lgan tarmoqqa joylashtirish yoki (ii) Dasturiy ta&rsquo;minotdan yaqqol tarzda litsenziyalangan yoki ushbu Kelishuvda ruxsat berilganidan boshqa istalgan ruxsat berilmagan usullarda foydalanish orqali siz tomoningizdan yetkazilgan har qanday zararlar uchun Samsung javobgarlikni o&lsquo;z zimmasiga olmaydi.</p>
<p>&nbsp;</p>
<ol start="3">
<li>Litsenziyaning cheklanishi</li>
</ol>
<p>Bu yerda taqdim etilgan huquqlarga nisbatan quyidagi cheklanishlar qo&lsquo;llaniladi: (i) Dasturiy ta&rsquo;minotning bir qismidan yoki to&lsquo;liqligicha nusxa ko&lsquo;chirishingiz, moslashtirishingiz, tarjima qilishingiz, uzatishingiz, o&lsquo;zgartirishingiz, mahalliylashtirishingiz, qismlarga ajratishingiz, dekompilyatsiya qilishingiz, mahsulot texnologiyasini buzishingiz yoki boshqa tarzda kodini ochishga urinishingiz mumkin emas (tegishli qonunlarda yaqqol tarzda ruxsat etilgan hollar bundan mustasno); (ii) Dasturiy ta&rsquo;minotning hosilaviy ishlarini yaratishingiz mumkin emas; (iii) Dasturiy ta&rsquo;minotdan har qanday patent, savdo belgisi, mualliflik huquqi, savdo siri yoki boshqa mulkchilik eslatmalarini olib tashlashingiz mumkin emas; (iv) Dasturiy ta&rsquo;minotni o&lsquo;tkazishingiz, qarzga berishingiz, boshqalarga topshirishingiz, sublitsenziyalashingiz, garovga qo&lsquo;yishingiz, ijaraga berishingiz, boshqalar bilan umumiy foydalanishingiz, yoki tarqatishingiz yoxud undan vaqtni bo&lsquo;lish orqali foydalanishingiz, onlayn tarzda foydalanish uchun joylashtirishingiz mumkin emas; (v) Dasturiy ta&rsquo;minotdan yadro energiyasi jihozi, havo trafigini boshqarish, aloqa tizimlarini ishlatish, jamoatchilik transportini boshqarish, hayotni qo&lsquo;llab-quvvatlash qurilmalari yoki o&lsquo;lim, jarohatlanish yoki og&lsquo;ir jismoniy yoki ekologik yo&lsquo;qotishlarga olib kelishi mumkin bo&lsquo;lgan boshqa qurilmalar uchun foydalanmasligingiz kerak; va (vi) Dasturiy ta&rsquo;minotni biror tarzda noto&lsquo;g&lsquo;ri qo&lsquo;llamasligingiz, jumladan tarmoqqa noqonuniy kirmasligingiz yoki tizimga ortiqcha yuklanish hosil qilmasligingiz yoki boshqa foydalanuvchining mobil qurilmasiga kirmasligingiz kerak. Bunday qilishga har qanday urinish Samsung va/yoki Samsung Litsenziarlari huquqlarining buzilishi deb hisoblanadi.</p>
<p>　</p>
<ol start="4">
<li>Ma&rsquo;lumotlardan foydalanishga rozilik</li>
</ol>
<p>Siz Samsung yoki Samsung tomonidan ishonchnoma berilgan tomonlarning qurilmangizdan tegishli qonunlarda ruxsat berilgan maksimal darajada muntazam ravishda ma&rsquo;lumotlar to&lsquo;plashi va ulardan foydalanishiga rozilik berasiz. Bu ma&rsquo;lumotlar texnologiyalar, raqamli qurilmalar va dasturiy ta&rsquo;minotga oid xatolik haqidagi ma&rsquo;lumotlar va mijozlarni boshqarishga oid ma&rsquo;lumotlar (aynan ma&rsquo;lum funksiyalardan foydalanish chastotasi, o&lsquo;rnatishlar/deintallyatsiya qilishlar chastotasi va qo&lsquo;shilgan fayl formatlarining turi kabi foydalanish namunasiga oid ma&rsquo;lumotlar) hamda kompyuteringiz, tizimlaringiz, dasturlaringiz va periferik qurilmalaringiz haqidagi texnik ma&rsquo;lumotlarni o&lsquo;z ichiga oladi. Bu ma&rsquo;lumotlardan Dasturiy ta&rsquo;minot yangilanishlari, mahsulotni qo&lsquo;llab-quvvatlash xizmatlari va boshqa kerakli xizmatlarni taqdim etish hamda Dasturiy ta&rsquo;minotdan ushbu Kelishuvga ko&lsquo;ra foydalanayotganligingizni tasdiqlash uchun foydalaniladi. To&lsquo;plangan ma&rsquo;lumotlardan sizni aniqlash va tanib olish mumkin bo&lsquo;lmaydigan shaklda Samsung bunday ma&rsquo;lumotlardan mahsulotni yangilash yoki sizga xizmatlar va texnik qo&lsquo;llab-quvvatlashni taqdim etish uchun foydalanishi mumkin.</p>
<p>　</p>
<ol start="5">
<li>Javobgarliklaringiz</li>
</ol>
<p>Siz hisob qaydnomangiz doirasidagi barcha harakatlar va barcha tegishli mahalliy, milliy va xalqaro qonunlarga amal qilish uchun javobgardirsiz. Tizimga kirish uchun shaxsiy ma&rsquo;lumotlaringiz, jumladan parolingiz va identifikatoringizni doimo sir tutish sizning zimmangizdadir. Hisob qaydnomangiz ma&rsquo;lumotlari, jumladan parolingiz va identifikatoringizdan istalgan uchinchi tomonning foydalanishiga ruxsat berishingiz mumkin emas. Agar identifikatoringiz yoki parolingizning o&lsquo;g&lsquo;irlanganligidan yoki ularning uchinchi tomon tomonidan foydalanilayotganligidan xabardor bo&lsquo;lib qolsangiz yoki ushbu Kelishuvning boshqa tarzda buzilganligini bilib qolsangiz, Samsung kompaniyasini darhol bunday buzilish holati haqida xabardor qilishingiz va shundan keyin Samsung ko&lsquo;rsatmalariga amal qilishingiz kerak. Hech qanday holatda Samsung kompaniyasi yuqorida bayon qilingani kabi xabardor qilmaganingiz yoki Samsung ko&lsquo;rsatmalariga amal qilmaganingiz natijasida yuzaga keluvchi har qanday javobgarliklar, zararlar, yo&lsquo;qotishlar, sarflar, harajatalar yoki da&rsquo;volar uchun javobgar bo&lsquo;lmaydi. Siz boshqalarning shaxsiy ma&rsquo;lumotlarini o&lsquo;g&lsquo;irlamasligingiz yoki boshqalarning ma&rsquo;lumotlarini boshqa tarzda to&lsquo;plamasligingiz kerak. Dasturiy ta&rsquo;minotdan foydalanish davomida o&lsquo;zingiz Samsung kompaniyasiga taqdim etadigan har qanday ma&rsquo;lumotlar va boshqa axborotning sifati, aniqligi va butunligi uchun javobgardirsiz. Dasturiy ta&rsquo;minotning sir tutilishi, butunligi yoki mavjudligiga ta&rsquo;sir qilishi mumkin bo&lsquo;lgan zaiflikni aniqlagan hollarda darhol Samsung kompaniyasiga murojaat qilishingiz va zaiflikni bartaraf qilish uchun kerakli tafsilotlarni taqdim etishingiz kerak.</p>
<p>　</p>
<ol start="6">
<li>Foydalanuvchi kontenti</li>
</ol>
<p>O&lsquo;zingiz Dasturiy ta&rsquo;minotdan foydalangan holda yuklashingiz, o&lsquo;tkazishingiz, yaratishingiz, chop qilishingiz, ko&lsquo;rsatishingiz yoki boshqa tarzda taqdim etishingiz mumkin bo&lsquo;lgan har qanday axborot, materiallar, hujjatlar, media fayllar yoki boshqa kontentga (&ldquo;Foydalanuvchi kontenti&rdquo;) nisbatan kerakli huquqlarga egaligingizni kafolatlash uchun yolg&lsquo;iz o&lsquo;zingiz javobgardirsiz. Bunday Foydalanuvchi kontentidan foydalanganda barcha tegishli qonunlar va tartiblar, jumladan mualliflik huquqi to&lsquo;g&lsquo;risidagi qonunlarga amal qilasiz.</p>
<p>　</p>
<ol start="7">
<li>Kelishuvning tugatilishi</li>
</ol>
<p>Ushbu Kelishuv tugatilgunga qadar amal qiladi. Ushbu Kelishuvga amal qilmaslik holati yuz berganda, sizning ushbu Kelishuv bo&lsquo;yicha huquqlaringiz Samsung tomonidan xabar berilmasidan turib avtomatik ravishda bekor qilinadi. Hisob qaydnomangizni yopish orqali siz istalgan vaqtda ushbu Kelishuvni tugatishingiz mumkin. Kelishuv tugaganidan keyin siz Dasturiy ta&rsquo;minotdan foydalanishni to&lsquo;xtatishingiz va Dasturiy ta&rsquo;minotning barcha nusxalarini yo&lsquo;q qilishingiz lozim.</p>
<p>Samsung istalgan vaqtda avvaldan xabardor qilmasdan turib Dasturiy ta&rsquo;minot yoki uning istalgan qismini o&lsquo;zgartirish, to&lsquo;xtatib qo&lsquo;yish, cheklash yoki unga kirishni bekor qilish huquqini o&lsquo;zida saqlab qoladi. Dasturiy ta&rsquo;minot funksiyalari yoki uning istalgan qismini olib tashlaganlik yoki o&lsquo;chirib qo&lsquo;yganlik uchun Samsung kompaniyasi javobgar bo&lsquo;lib hisoblanmaydi.</p>
<p>　</p>
<ol start="8">
<li>Kafolat berishni rad qilish</li>
</ol>
<p>Tegishli qonunlarda taqiqlanmagan darajada, Samsung Dasturiy ta&rsquo;minotning aniqligi, ishonchliligi yoki barqarorligiga nisbatan hech qanday kafolat bermaydi. Bundan tashqari, Samsung Dasturiy ta&rsquo;minotdan foydalanish yoki undagi nosozlik yoxud har qanday tegishli xavfsizlik talabining buzilishi natijasidagi har qanday yo&lsquo;qotishlar uchun javobgarlikni o&lsquo;z zimmasiga olmaydi. Biroq bu kabi yo&lsquo;qotishlar Samsung tomonidan yo&lsquo;l qo&lsquo;yilgan har qanday qasddan qilingan harakat yoki jiddiy e&rsquo;tiborsizlik yoxud xato natijasida yuz bersa ushbu istisno qo&lsquo;llanilmaydi.</p>
<p>Yuqorida ko&lsquo;rsatilgan Dasturiy ta&rsquo;minotdan javobgarlikni zimmangizga olgan holda foydalanishingizni hamda talab qilingan qoniqish, samaradorlik, aniqlik, urinish va uning natijaviy sifati uchun yolg&lsquo;iz o&lsquo;zingiz javobgar ekanligingizni aniq shaklda e&rsquo;tirof etasiz va bunga rozilik bildirasiz.</p>
<p>Tegishli qonunlarda ruxsat etilgan maksimal darajada Dasturiy ta&rsquo;minot hech qanday boshqa turdagi kafolatlarsiz &ldquo;BORICHA&rdquo; taqdim etiladi. Bundan tashqari, Samsung kompaniyasi va Samsung Litsenziari ushbu orqali Dasturiy ta&rsquo;minotga nisbatan har qanday yaqqol ifodalangan, ko&lsquo;zda tutilgan yoki qonunda o&lsquo;rnatilgan kafolatlar va shartlarni, jumladan sotishga yaroqlilik, yetarli sifatga egalik, ma&rsquo;lum maqsadga moslik, aniqlik yoki boshqalarning huquqlarini buzmaslik kafolatlari va/yoki shartlarini rad qiladi.</p>
<p>Dasturiy ta&rsquo;minot funksiyalari barcha talablaringizni qanoatlantirmasligi mumkin. Dasturiy ta&rsquo;minotni ishlatish vaqtida xatoliklar yuz berishi mumkin, ularni Samsung kompaniyasi o&lsquo;zining dasturlangan moslashtirish rejasiga ko&lsquo;ra yangilanish vaqtida bartaraf qilishi mumkin. Biroq bu uning Dasturiy ta&rsquo;minotdagi barcha xatoliklarni bartaraf qilishini ko&lsquo;rsatmaydi. Garchi Samsung kompaniyasi yoki Samsung Litsenziari og&lsquo;zaki yoki yozma ma&rsquo;lumot yoki maslahat bersa ham, bunga Dasturiy ta&rsquo;minotga nisbatan biror bir yaqqol ifodalangan yoki ko&lsquo;zda tutilgan kafolat berish yoki taqdim etish sifatida qaralmasligi lozim.</p>
<p>　</p>
<ol start="9">
<li>Masʼuliyatning cheklanishi</li>
</ol>
<p>Tegishli qonunlarda taqiqlanmagan maksimal darajada, Samsung, ularning Dasturiy ta&rsquo;minotdan foydalanilishi yoki ushbu foydalanish vaqtidagi har qanday xatolik tufayli yuzaga kelganligi yoxud bunday muammolarga olib kelgan asosiy sababdan qat&rsquo;iy nazar, har qanday shaxsiy jarohatlanishlar yoki bilvosita, bevosita, tasodifiy yoki natijaviy zararlar yoki yo&lsquo;qotishlar yoxud hech qanday cheklanishsiz har qanday yo&lsquo;qotishlar, jumladan foydaning yo&lsquo;qotilishi, ma&rsquo;lumotlarning yo&lsquo;qotilishi, biznesning to&lsquo;xtab qolishi yoki boshqa tijoriy zararlar uchun javobgar qilinishi mumkin emas. Bunga javobgarlikning huquqiy tamoyillaridan (shartnomalar, buzilishlar yoki boshqalar) qat&rsquo;iy nazar va xattoki SAMSUNG bunday zararlar haqida oldindan xabardor qilingan hollarda ham amal qilinadi. AYRIM YURISDIKTSIYALAR SHAXSIY JAROHATLANISH YOKI TASODIFIY YOXUD NATIJAVIY ZARARLAR UCHUN JAVOBGARLIKNING CHEKLANISHIGA RUXSAT BERMAYDI, SHUNING UCHUN BU CHEKLANISH SIZGA NISBATAN QO&lsquo;LLANILMASLIGI MUMKIN.</p>
<p>　</p>
<ol start="10">
<li>Boshqaruvchi qonun va qoidalarning alohidaligi</li>
</ol>
<p>Ushbu Kelishuv Koreya Respublikasi qonunlariga ko&lsquo;ra, ularning kollizion me&rsquo;yorlarini e&rsquo;tiborga olmagan holda boshqariladi va talqin qilinadi. Tovarlarning xalqaro savdosi uchun Birlashgan millatlar tashkilotining Shartnomalar bo&lsquo;yicha konventsiyasining qo&lsquo;llanilishi ushbu orqali qat&rsquo;iyan istisno qilinadi. Ushbu Kelishuvning istalgan qoidasi yoki qismi kuchga ega emas deb topilgan hollarda qolgan qoidalari amal qilishda davom etadi va to&lsquo;liq kuchda qoladi.</p>
<p>　</p>
<ol start="11">
<li>To&lsquo;liq Kelishuv va boshqarish tili</li>
</ol>
<p>Ushbu Kelishuv Samsung litsenziya taqdim etadigan tomonlar o&lsquo;rtasidagi to&lsquo;liq kelishuvni tashkil qiladi va undan avvalroq yoki u bilan bir vaqtda tuzilgan boshqa kelishuvlarning o&lsquo;rnini egallaydi. 17-bo&lsquo;limga ko&lsquo;ra, ushbu Kelishuvga kiritiladigan barcha tuzatishlar yoki o&lsquo;zgartirishlar faqat yozma tuzilganidan va Samsung tomonidan imzolanganidan keyingina kuchga kiradi. Ushbu Kelishuvning har qanday tarjimasi mahalliy talablarni hisobga olgan holda qilinadi hamda ingliz tilidagi va boshqa tildagi versiyalari o&lsquo;rtasida ziddiyat mavjud bo&lsquo;lgan hollarda ushbu Kelishuvning ingliz tilidagi versiyasi qo&lsquo;llaniladi.</p>
<p>　</p>
<ol start="12">
<li>Huquqlarni o&lsquo;tkazish</li>
</ol>
<p>Na ushbu Kelishuv, na ushbu hujjat orqali taqdim etilgan huquqlar siz tomoningizdan ixtiyoriy tarzda yoki qonun talabi bo&lsquo;yicha butunligicha yoki qisman sotilishi, qarzga berilishi, berilishi yoki boshqa tarzda o&lsquo;tkazilishi mumkin emas. Huquqlarni o&lsquo;tkazish maqsadida qilingan har qanday urinish bekor qilinishi va Samsung kompaniyasining avvaldan berilgan yozma roziligisiz yuridik kuchga emas deb topilishi lozim. Yuqorida nomi keltirilgan qoida Samsung kompaniyasining birlashtirish, huquqlarni o&lsquo;tkazish, aktivlarni sotish yoki tranzaksiya nazoratidagi shu kabi o&lsquo;zgarishga oid ushbu Kelishuvni uchinchi tomonlarga o&lsquo;tkazishini yoki o&lsquo;z filiallariga ushbu Kelishuv borasidagi huquqlarini o&lsquo;tkazishini yoki majburiyatlarini ishonib topshirishini taqiqlamaydi yoki cheklamaydi.</p>
<p>　</p>
<ol start="13">
<li>Dasturiy ta&rsquo;minot yangilanishi</li>
</ol>
<p>Dasturiy ta&rsquo;minot yangilanishi mavjud bo&lsquo;lgan hollarda Samsung kompaniyasi yangilangan versiyani yakuniy foydalanuvchilarga taqdim qilishi mumkin. Yangilanish orqali funksiyalar qo&lsquo;shilishi yoki avvalgi versiyada taqdim etilgan funksiyalar o&lsquo;chirilishi mumkin, bunda e&rsquo;tiborsizligingiz tufayli bunday o&lsquo;chirish orqali yetkazilgan har qanday zararlar uchun Samsung yoki Samsung Litsenziari javobgar hisoblanmaydi. Xatoliklarni tuzatish, funksiyalarni yaxshilash yoki dastur kodini moslashtirish uchun yangilanish talab qilinadigan hollarda bu haqda foydalanuvchilarni xabardor qilmasdan turib yangilanishlarning avtomatik tarzda talab qilinishi, yuklab olinishi va qo&lsquo;llanilishiga rozilik bergan deb hisoblanasiz.</p>
<p>　</p>
<ol start="14">
<li>Mualliflik huquqlari</li>
</ol>
<p>Samsung yoki Samsung Litsenziari Dasturiy ta&rsquo;minotga nisbatan barcha mualliflik huquqlari va mulkchilik huquqlariga egalik qiladilar. Ushbu Dasturiy ta&rsquo;minotdan foydalanish orqali sizga ko&lsquo;rsatilgan kontentga nisbatan barcha mulkchilik va intellektual mulkchilik huquqlari ularning egalariga tegishlidir va shu tarzda ular tegishli mualliflik huquqlari to&lsquo;g&lsquo;risidagi qonunlar yoki xalqaro konventsiyalar tomonidan himoya qilinadi. Ushbu Kelishuv bunday kontentga hech qanday litsenziya taqdim etmaydi. Samsung yaqqol tarzda sizga litsenziya ostida berilmagan barcha huquqlarga egalik qiladi.</p>
<p>　</p>
<ol start="15">
<li>Tasdiqlash va uchinchi tomon huquqlarining shartlari</li>
</ol>
<p>Dasturiy ta&rsquo;minot tarkibida ochiq kodli dasturiy ta&rsquo;minot litsenziyasi (&ldquo;Ochiq kodli dasturiy ta&rsquo;minot&rdquo;) tomonidan qamrab olingan uchinchi tomon dasturiy ta&rsquo;minoti yoki boshqa litsenziya tomonidan qamrab olingan boshqa uchinchi tomon dasturiy ta&rsquo;minoti (&ldquo;Uchinchi tomon dasturiy ta&rsquo;minoti&rdquo;) mavjud bo&lsquo;lishi yoki u shunday dasturiy ta&rsquo;minot bilan tarqatilishi mumkin. Agar Ochiq kodli dasturiy ta&rsquo;minot kiritilgan bo&lsquo;lsa, ushbu Kelishuv talab va shartlari Ochiq kodli dasturiy ta&rsquo;minotga nisbatan qo&lsquo;llanilmaydi. Agar Uchinchi tomon dasturiy ta&rsquo;minoti kiritilgan bo&lsquo;lsa, ushbu Kelishuv talab va shartlari Uchinchi tomon dasturiy ta&rsquo;minotiga nisbatan qo&lsquo;llanilmasligi mumkin. Bunday materialga nisbatan qo&lsquo;llaniluvchi tasdiqlashlar, litsenziyalash shartlari va qo&lsquo;shimcha javobgarlikni rad qilishlar quyida taqdim etilgani kabi Dasturiy ta&rsquo;minot uchun &ldquo;onlayn&rdquo; elektron hujjatlarda mavjud va ular o&lsquo;zlarining tegishli shartlari tomonidan tartibga solinadi.</p>
<p>　</p>
<p>15-1. Windows</p>
<p>Apache License Version 2.0: <a href="http://www.apache.org/licenses/LICENSE-2.0" target="_blank">http://www.apache.org/licenses/LICENSE-2.0</a></p>
<p>Common Public License (lzma): <a href="https://www.eclipse.org/legal/cpl-v10.html" target="_blank">https://www.eclipse.org/legal/cpl-v10.html</a></p>
<p>LGPL 2.1 (OpenOBEX, FFmpeg, pthread-win32): <a href="https://www.gnu.org/licenses/old-licenses/lgpl-2.1.html" target="_blank">https://www.gnu.org/licenses/old-licenses/lgpl-2.1.html</a></p>
<p>Mozilla Public License 1.1 (cairo): <a href="https://www.mozilla.org/en-US/MPL/1.1/" target="_blank">https://www.mozilla.org/en-US/MPL/1.1/</a></p>
<p>15-2. macOS</p>
<p>Apache License Version 2.0: <a href="http://www.apache.org/licenses/LICENSE-2.0" target="_blank">http://www.apache.org/licenses/LICENSE-2.0</a></p>
<p>LGPL 2.1 (FFmpeg):<a href=" https://www.gnu.org/licenses/old-licenses/lgpl-2.1.html" target="_blank"> https://www.gnu.org/licenses/old-licenses/lgpl-2.1.html</a></p>
<p>　</p>
<ol start="16">
<li>Fors-major holatlar</li>
</ol>
<p>Samsung kompaniyasi to&lsquo;liq yoki sezilarli darajada tabiiy ofatlar, mehnat kelishmovchiliklari, terrorizm harakatlari, fuqarolik yoki harbiy hukumat organlarining harakatlari, yong&lsquo;inlar, toshqinlar, epidemiyalar, karantin cheklanishlari, harbiy harakatlar, tartibsizliklar va Samsung nazorati ostida bo&lsquo;lmagan boshqa oldini olib bo&lsquo;lmaydigan hodisalar tufayli ushbu Kelishuv bo&lsquo;yicha majburiyatlarining bajarilmasligi uchun javobgarlikni o&lsquo;z zimmasiga olmaydi va bunday holatlar yuz bergan hollarda Samsung kompaniyasi tomonidan ushbu Kelishuv bo&lsquo;yicha majburiyatlarining bajarilish muddati bunday hodisalar davom etgan muddatga uzaytirilishi lozim.</p>
<p>　</p>
<ol start="17">
<li>Talab va shartlarga kiritilgan o&lsquo;zgartirishlar</li>
</ol>
<p>Samsung kompaniyasi o&lsquo;z xohishiga ko&lsquo;ra istalgan vaqtda ushbu Kelishuvning istalgan qismini moslashtirish, yangilash, qo&lsquo;shish, bekor qilish, olib tashlash yoki boshqa tarzda o&lsquo;zgartirish huquqini o&lsquo;zida saqlab qoladi. Samsung ushbu Kelishuvga tuzatish kiritganida Samsung kompaniyasi ushbu Kelishuvning pastida joylashgan &ldquo;so&lsquo;nggi yangilanish&rdquo; sanasini o&lsquo;zgartiradi. Moddiy deb hisoblanishi kerak bo&lsquo;lgan o&lsquo;zgarishlar uchun Samsung kompaniyasi 18-bo&lsquo;limga ko&lsquo;ra bildirishnoma taqdim etadi. Agar siz ushbu Kelishuv o&lsquo;zgartirilganidan keyin Samsung kompaniyasiga ma&rsquo;lumot taqdim etsangiz yoki Dasturiy ta&rsquo;minotga biror usulda kirsangiz yoki undan foydalansangiz, siz bunday o&lsquo;zgarishlarga hech qanday shartlarsiz rozilik bergan deb hisoblanasiz. Ushbu Kelishuvning eng so&lsquo;nggi versiyasi uning barcha avvalgi versiyalarining o&lsquo;rniga qo&lsquo;llaniladi.</p>
<p>　</p>
<ol start="18">
<li>Bildirishnoma</li>
</ol>
<p>Agar ushbu hujjatda boshqasi nazarda tutilmagan bo&lsquo;lsa, Samsung kompaniyasi sizga elektron xat yuborish, uni tegishli veb-saytda chop etish yoki Dasturiy ta&rsquo;minotda maslahat berish orqali sizga bildirishnomalar yuborishi mumkin. Bildirishnoma uni veb-saytda chop etish yoki Dasturiy ta&rsquo;minotda maslahat berish orqali sizga yuborilishi kerak bo&lsquo;lgan hollarda Samsung kompaniyasi bunday postni kamida yetti (7) kun namoyish qilish orqali bildirishnoma berishning qonuniy usulini qo&lsquo;llagan hisoblanadi.</p>
<p>&nbsp;</p>

</body>
</html>
